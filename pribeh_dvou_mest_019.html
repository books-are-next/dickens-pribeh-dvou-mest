<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola sedmá Milostivý pán v&nbsp;městě">
    <meta name="apple-mobile-web-app-capable" content="yes">
    <title>Kapitola sedmá Milostivý pán v&nbsp;městě</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribeh_dvou_mest_018.html">
    <link rel="next" href="./pribeh_dvou_mest_020.html">
    <meta name="nb-order" content="15">
    <link rel="self" href="pribeh_dvou_mest_019.html">
    <meta name="nb-identifier" content="dickens-pribeh-dvou-mest-fdb91bc">
    <meta name="nb-role" content="chapter">
  </head>
  <body data-nb-words="2953" data-nb-chars="18080" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="pribeh_dvou_mest_005.html">KNIHA PRVNÍ VRÁCEN ŽIVOTU</a>
          <ul class="plain">
            <li><a href="pribeh_dvou_mest_006.html">Kapitola první Doba</a></li>
            <li><a href="pribeh_dvou_mest_007.html">Kapitola druhá Dostavník</a></li>
            <li><a href="pribeh_dvou_mest_008.html">Kapitola třetí Noční stíny</a></li>
            <li><a href="pribeh_dvou_mest_009.html">Kapitola čtvrtá Příprava</a></li>
            <li><a href="pribeh_dvou_mest_010.html">Kapitola pátá Vinárna</a></li>
            <li><a href="pribeh_dvou_mest_011.html">Kapitola šestá Obuvník</a></li>
          </ul>
        </li>
        <li><a href="pribeh_dvou_mest_012.html">KNIHA DRUHÁ ZLATÁ NIT</a>
          <ul class="plain">
            <li><a href="pribeh_dvou_mest_013.html">Kapitola první O pět let později</a></li>
            <li><a href="pribeh_dvou_mest_014.html">Kapitola druhá Podívaná</a></li>
            <li><a href="pribeh_dvou_mest_015.html">Kapitola třetí Zklamání</a></li>
            <li><a href="pribeh_dvou_mest_016.html">Kapitola čtvrtá Blahopřání</a></li>
            <li><a href="pribeh_dvou_mest_017.html">Kapitola pátá Muž pro všechno</a></li>
            <li><a href="pribeh_dvou_mest_018.html">Kapitola šestá Stovky lidí</a></li>
            <li><a href="pribeh_dvou_mest_019.html">Kapitola sedmá Milostivý pán v městě</a></li>
            <li><a href="pribeh_dvou_mest_020.html">Kapitola osmá Milostivý pán na venkově</a></li>
            <li><a href="pribeh_dvou_mest_021.html">Kapitola devátá Gorgonina hlava</a></li>
            <li><a href="pribeh_dvou_mest_022.html">Kapitola desátá Dva sliby</a></li>
            <li><a href="pribeh_dvou_mest_023.html">Kapitola jedenáctá Protějšek</a></li>
            <li><a href="pribeh_dvou_mest_024.html">Kapitola dvanáctá Jemný člověk</a></li>
            <li><a href="pribeh_dvou_mest_025.html">Kapitola třináctá Člověk bez jemnosti</a></li>
            <li><a href="pribeh_dvou_mest_026.html">Kapitola čtrnáctá Počestný obchodník</a></li>
            <li><a href="pribeh_dvou_mest_027.html">Kapitola patnáctá Pletení</a></li>
            <li><a href="pribeh_dvou_mest_028.html">Kapitola šestnáctá Ještě pletení</a></li>
            <li><a href="pribeh_dvou_mest_029.html">Kapitola sedmnáctá Jedna noc</a></li>
            <li><a href="pribeh_dvou_mest_030.html">Kapitola osmnáctá Devět dní</a></li>
            <li><a href="pribeh_dvou_mest_031.html">Kapitola devatenáctá Mínění</a></li>
            <li><a href="pribeh_dvou_mest_032.html">Kapitola dvacátá Obhajoba</a></li>
            <li><a href="pribeh_dvou_mest_033.html">Kapitola dvacátá první Ozvěny kroků</a></li>
            <li><a href="pribeh_dvou_mest_034.html">Kapitola dvacátá druhá Bouře trvá</a></li>
            <li><a href="pribeh_dvou_mest_035.html">Kapitola dvacátá třetí Požár mohutní</a></li>
            <li><a href="pribeh_dvou_mest_036.html">Kapitola dvacátá čtvrtá Magnetová hora přitahuje</a></li>
          </ul>
        </li>
        <li><a href="pribeh_dvou_mest_037.html">KNIHA TŘETÍ TUDY ŠLA BOUŘE</a>
          <ul class="plain">
            <li><a href="pribeh_dvou_mest_038.html">Kapitola první Tajná záležitost</a></li>
            <li><a href="pribeh_dvou_mest_039.html">Kapitola druhá Brus</a></li>
            <li><a href="pribeh_dvou_mest_040.html">Kapitola třetí Stín</a></li>
            <li><a href="pribeh_dvou_mest_041.html">Kapitola čtvrtá Klid za bouře</a></li>
            <li><a href="pribeh_dvou_mest_042.html">Kapitola pátá Řezač dříví</a></li>
            <li><a href="pribeh_dvou_mest_043.html">Kapitola šestá Vítězství</a></li>
            <li><a href="pribeh_dvou_mest_044.html">Kapitola sedmá Zaklepání na dveře</a></li>
            <li><a href="pribeh_dvou_mest_045.html">Kapitola osmá Karty v rukou</a></li>
            <li><a href="pribeh_dvou_mest_046.html">Kapitola devátá Hra dohrána</a></li>
            <li><a href="pribeh_dvou_mest_047.html">Kapitola desátá Podstata stínu</a></li>
            <li><a href="pribeh_dvou_mest_048.html">Kapitola jedenáctá Soumrak</a></li>
            <li><a href="pribeh_dvou_mest_049.html">Kapitola dvanáctá Tma</a></li>
            <li><a href="pribeh_dvou_mest_050.html">Kapitola třináctá Padesát dva</a></li>
            <li><a href="pribeh_dvou_mest_051.html">Kapitola čtrnáctá Pletení skončeno</a></li>
            <li><a href="pribeh_dvou_mest_052.html">Kapitola patnáctá Kroky doznívají navždy</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribeh_dvou_mest_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="36"><span class="idea" data-nb-ref-number="1" id="idea1" data-nb-words="6" data-nb-chars="36">Kapitola sedmá Milostivý pán v&nbsp;městě</span></h1>
        <p class="chunk" data-nb-ref-number="2" data-nb-words="99" data-nb-chars="639"><span class="idea" data-nb-ref-number="2" id="idea2" data-nb-words="99" data-nb-chars="639">Milostivý pán, jeden z&nbsp;mocných dvorských pánů, chystal se&nbsp;právě ve&nbsp;svém velikém pařížském paláci přijímat návštěvy, jak je&nbsp;přijímal každých čtrnáct dní. Milostivý pán byl právě ve&nbsp;svém vnitřním pokoji, v&nbsp;svatostánku všech svatostánků, v&nbsp;komnatě, jež byla pro onen dav zbožňovatelů ve&nbsp;vnějších pokojích ze&nbsp;všech svatých komnat nejsvětější. Milostivý pán se&nbsp;právě chystal pít čokoládu. Milostivý pán uměl velmi snadno spolykat velmi mnoho věcí a&nbsp;několik málo nízkých duší se&nbsp;domnívalo, že&nbsp;až&nbsp;příliš rychle polyká celou Francii; ale jitřní čokoládu nemohl milostivý pán dostat do&nbsp;hrdla, aniž mu&nbsp;přitom pomáhali čtyři statní muži mimo kuchaře.</span></p>
        <p class="chunk" data-nb-ref-number="3" data-nb-words="151" data-nb-chars="916"><span class="idea" data-nb-ref-number="3" id="idea3" data-nb-words="151" data-nb-chars="916">Ano. Bylo k&nbsp;tomu třeba čtyř mužů, všech čtyř v&nbsp;lesku velkolepých ozdob, a&nbsp;přitom nejvyšší z&nbsp;nich nebyl by&nbsp;ani mohl žít, kdyby byl měl v&nbsp;kapse méně než dvoje zlaté hodinky, jak to&nbsp;žádala snaha vyrovnat se&nbsp;vznešenému a&nbsp;ušlechtilému vzoru milostivého pána; takových čtyř mužů bylo třeba, aby se&nbsp;šťastná čokoláda dostala milostivému pánovi ke&nbsp;rtům. Jeden lokaj přinášel konvici s&nbsp;čokoládou do&nbsp;posvěcené komnaty; druhý míchal čokoládu, až&nbsp;se&nbsp;pěnila, a&nbsp;to jakýmsi drobným nástrojem, který pro ten účel nosil při sobě; třetí podával ubrousek, poctěný přízní vznešeného; a&nbsp;čtvrtý (ten s&nbsp;dvojími hodinkami) čokoládu naléval. Naprosto nebylo milostivému pánovi možno vzdát se&nbsp;třeba jen jediného z&nbsp;těchto mužů, kteří mu&nbsp;podávali čokoládu, aby se&nbsp;tím nesnížil ze&nbsp;svého povýšeného místa pod obdivnými nebesy. Padla by&nbsp;temná skvrna na&nbsp;jeho štít, kdyby mu&nbsp;byli podávali čokoládu jen sprostě tři muži; ze&nbsp;dvou by&nbsp;byl jistě měl smrt.</span></p>
        <p class="chunk" data-nb-ref-number="4" data-nb-words="92" data-nb-chars="610"><span class="idea" data-nb-ref-number="4" id="idea4" data-nb-words="92" data-nb-chars="610">Milostivý pán byl včera na&nbsp;malém večerním pohoštění, kde kouzelně předváděli komedii a&nbsp;velkou operu. Milostivý pán se&nbsp;často účastnil s&nbsp;oslnivou společností takových malých večerních po­hoště­ní. Taková byla jeho zjemnělost a&nbsp;vnímavost, že&nbsp;mezi únavnými chvílemi, kdy se&nbsp;zabýval státními záležitostmi a&nbsp;státními tajemstvími, měly na&nbsp;něj komedie a&nbsp;velké opery vliv mnohem větší než zájmy Francie. Šťastná to&nbsp;okolnost pro Francii, jak tomu ostatně je&nbsp;u&nbsp;všech zemí, obdařených podobnou přízní&nbsp;– a&nbsp;vždy šťastná též pro Anglii (abychom uvedli příklad) za&nbsp;oněch oplakávaných časů veselého Stuartovce, který ji&nbsp;prodal.</span></p>
        <p class="chunk" data-nb-ref-number="5" data-nb-words="103" data-nb-chars="634"><span class="idea" data-nb-ref-number="5" id="idea5" data-nb-words="103" data-nb-chars="634">Milostivý pán měl vskutku vznešenou představu o&nbsp;tom, jak řídit všeobecné veřejné záležitosti, a&nbsp;podle této představy se&nbsp;domníval, že&nbsp;všechno se&nbsp;má&nbsp;vyvíjet, jak si&nbsp;samo přeje; o&nbsp;jednotlivých veřejných záležitostech měl milostivý pán jinou vznešenou představu, že&nbsp;se&nbsp;totiž mají vyvíjet tak, jak on&nbsp;sám si&nbsp;přeje&nbsp;– ve&nbsp;prospěch jeho moci a&nbsp;kapsy. O&nbsp;svých radovánkách, všeobecných i&nbsp;jednotlivých, měl milostivý pán další vskutku vznešenou představu, že&nbsp;totiž svět je&nbsp;tu&nbsp;pro ně. Text jeho nařízení (změněný zde proti originálu jen v&nbsp;jednom zájmenu, což není mnoho) zněl takto: „Země a&nbsp;všechna její plnost patří mně, tak praví milostivý pán.“</span></p>
        <p class="chunk" data-nb-ref-number="6" data-nb-words="181" data-nb-chars="1118"><span class="idea" data-nb-ref-number="6" id="idea6" data-nb-words="181" data-nb-chars="1118">A&nbsp;přece milostivý pán pozvolna shledal, jak se&nbsp;mu&nbsp;do&nbsp;jeho záležitostí soukromých i&nbsp;veřejných vkrádají ony vulgární potíže; a&nbsp;tak si&nbsp;z&nbsp;nezbytnosti v&nbsp;obojích těch záležitostech přibral za&nbsp;spojence nájemce pozemkových daní. Pokud jde o&nbsp;peníze veřejné, přibral jej milostivý pán proto, že&nbsp;už&nbsp;si&nbsp;s&nbsp;nimi vůbec nevěděl rady, a&nbsp;tak musel starost o&nbsp;ně přenechat někomu, kdo si&nbsp;rady věděl; pokud jde o&nbsp;peníze soukromé, přibral jej proto, že&nbsp;nájemci pozemkových daní byli bohatí, kdežto milostivý pán, když jeho rodina žila po&nbsp;celé generace v&nbsp;nákladném přepychu, byl čím dál chudší. Odvolal tedy milostivý pán z&nbsp;kláštera svou sestru, a&nbsp;to ještě včas, aby na&nbsp;ni&nbsp;nepadla hrozící už&nbsp;poslední rouška, nejlevnější oděv, jaký mohla obléknout, a&nbsp;obšťastnil její rukou kteréhosi velmi bohatého nájemce pozemkových daní, nízkého svým původem. Tento nájemce pozemkových daní, drže v&nbsp;ruce příslušnou hůl se&nbsp;zlatým jablkem na&nbsp;konci, byl nyní také v&nbsp;oné společnosti, čekající v&nbsp;předpokojích, a&nbsp;všechno lidstvo se&nbsp;mu&nbsp;kořilo&nbsp;– mimo ono vyšší lidstvo z&nbsp;krve milostivého pána, jež na&nbsp;něj, včetně jeho ženy, shlíželo s&nbsp;nejpovznešenějším pohrdáním.</span></p>
        <p class="chunk" data-nb-ref-number="7" data-nb-words="68" data-nb-chars="461"><span class="idea" data-nb-ref-number="7" id="idea7" data-nb-words="68" data-nb-chars="461">Nájemce pozemkových daní byl skvělý muž. Třicet koní stálo v&nbsp;jeho stájích, čtyřiadvacet sluhů posedávalo v&nbsp;jeho předsíních, šest komorných obsluhovalo jeho ženu. Jako člověk, jenž nepředstíral, že&nbsp;dělá cokoli jiného, než loupí a&nbsp;kořistí, kde může, byl tento nájemce pozemkových daní&nbsp;– byť jej manželství nutilo k&nbsp;společenské obřadnosti&nbsp;– přinejmenším největší zdravou skutečností mezi osobnostmi, jež toho dne čekaly v&nbsp;paláci milostivého pána, až&nbsp;budou přijaty.</span></p>
        <p class="chunk" data-nb-ref-number="8" data-nb-words="453" data-nb-chars="3011"><span class="idea" data-nb-ref-number="8" id="idea8" data-nb-words="453" data-nb-chars="3011">Přestože krásné na&nbsp;pohled, přestože vyzdobeny tak, jak to&nbsp;jen vkus a&nbsp;dovednost těch časů dokázaly, nebyly totiž ty&nbsp;pokoje, po&nbsp;pravdě řečeno, nic ani trochu zdravého; kdyby v&nbsp;nich kdokoli pomyslil na&nbsp;strašáky v&nbsp;hadrech a&nbsp;nočních čepicích tam kdesi jinde (a ne&nbsp;ani tak daleko, neboť bdělé věže chrámu Notre Dame, stojící asi uprostřed mezi oběma krajnostmi, viděly obojí), byly by&nbsp;mu&nbsp;připadly jako něco neobyčejně nepříhodného&nbsp;– jestliže ovšem vůbec někdo v&nbsp;domě milostivého pána mohl na&nbsp;takovou myšlenku připadnout. Vojenští důstojníci bez vojenských znalostí, námořní důstojníci, kteří si&nbsp;neuměli představit, jak vypadá loď, státní úředníci, nemající ani potuchy o&nbsp;věcech, které měli spravovat, nestoudní duchovní, světáci nejhorším světem protřelí, se&nbsp;smyslnýma očima, nevázanými jazyky a&nbsp;životem ještě nevázanějším, všichni do&nbsp;jednoho naprosto neschopni svých povolání, všichni strašní lháři v&nbsp;předstírání, že&nbsp;k&nbsp;těm povoláním patří, ale všichni více nebo méně, tak či&nbsp;onak, spřízněni s&nbsp;milostivým pánem, a&nbsp;tak podstrčeni do&nbsp;všech veřejných úřadů, z&nbsp;nichž se&nbsp;cokoli dalo získat; takových tu&nbsp;bylo možno napočítat na&nbsp;tucty a&nbsp;veletucty. Neméně početní tu&nbsp;byli lidé nepoutaní přímými svazky s&nbsp;milostivým pánem nebo se&nbsp;státem, ale právě tak nepoutaní žádnou skutečností, nepoutaní životem, jenž by&nbsp;byl přímou cestou za&nbsp;jakýmkoli poctivým pozemským cílem. Lékaři, kteří nashromáždili veliká jmění tím, že&nbsp;předpisovali lahodné léky proti imaginárním chorobám, jakých nikdy nebylo, usmívali se&nbsp;v&nbsp;předpokojích milostivého pána na&nbsp;svoje dvorské pacienty. Navrhovatelé, objevivší všechny možné léky na&nbsp;drobná zla, jimiž trpěl stát, jen ne&nbsp;takové léky, jež by&nbsp;mohly vskutku vykořenit třeba jen jednu jedinou nepravost, chrlili tady, čekajíce na&nbsp;přijetí u&nbsp;milostivého pána, svoje pomatené blekotání do&nbsp;všech uší, kterých se&nbsp;jen zmocnili. Na&nbsp;tomto podivuhodném shromáždění u&nbsp;milostivého pána bezvěrečtí filosofové, chtějící slovy změnit svět a&nbsp;stavějící babylonské věže z&nbsp;karet, po&nbsp;nichž by&nbsp;dosáhli nebe, hovořili s&nbsp;bezvěreckými alchymisty, dychtícími proměňovat kovy. Vynikající pánové nejjemnějšího vychování, jež v&nbsp;té pozoruhodné době&nbsp;– i&nbsp;později&nbsp;– bylo možno poznat po&nbsp;jeho plodech, totiž po&nbsp;naprosté lhostejnosti ke&nbsp;všem přirozeným předmětům lidského zájmu, seděli tu&nbsp;v&nbsp;paláci milostivého pána nanejvýš příkladně znuděni a&nbsp;vyčerpáni. Všechny ty&nbsp;různé vynikající osobnosti přišly sem z&nbsp;takových domovů uprostřed vznešeného pařížského světa, že&nbsp;špehové v&nbsp;tomto shromáždění lidí oddaných milostivému pánu&nbsp;– a&nbsp;špehů byla dobrá polovina celé této vzdělané společnosti&nbsp;– byli by&nbsp;těžko našli mezi anděly těch sfér jednu jedinou ženu, která by&nbsp;svým chováním a&nbsp;vzhledem na&nbsp;sebe prozrazovala, že&nbsp;je&nbsp;matkou. Nic takového móda neuznávala, ovšem mimo onen pouhý akt, jímž se&nbsp;přivádí na&nbsp;tento svět obtížné stvoření&nbsp;– který však sám o&nbsp;sobě nikterak příliš neopravňuje k&nbsp;jménu matka. Děti, neuznávané módou, vychovávaly kdesi v&nbsp;ústraní venkovské ženy a&nbsp;kouzelné šedesátileté babičky se&nbsp;oblékaly a&nbsp;chodily po&nbsp;návštěvách jako ve&nbsp;dvaceti.</span></p>
        <p class="chunk" data-nb-ref-number="9" data-nb-words="184" data-nb-chars="1086"><span class="idea" data-nb-ref-number="9" id="idea9" data-nb-words="184" data-nb-chars="1086">Malomocenství neskutečnosti znetvořovalo všechny ty&nbsp;lidské bytosti, jež tu&nbsp;čekaly na&nbsp;přijetí u&nbsp;milostivého pána. V&nbsp;nejzazším předpokoji bylo asi půl tuctu výjimečných lidí, kteří už&nbsp;po&nbsp;několik let měli nějaké zlé tušení, že&nbsp;jaksi všeobecně nejsou věci v&nbsp;pořádku. Spatřujíc v&nbsp;tom slibný způsob, jak věci zas napravit, přidružila se&nbsp;asi polovina z&nbsp;toho půl tuctu k&nbsp;fantastické sektě konvulsionistů, a&nbsp;dokonce i&nbsp;v&nbsp;této chvíli někteří uvažovali, zda by&nbsp;hned na&nbsp;místě neměli začít hlučně a&nbsp;s&nbsp;pěnou kolem úst zuřit, zda by&nbsp;se&nbsp;neměli proměnit v&nbsp;jedinou křeč&nbsp;– a&nbsp;dát tak milostivému pánovi názorně na&nbsp;srozuměnou, jak se&nbsp;má&nbsp;zachovat v&nbsp;budoucnosti. Vedle těchto dervišů byli tu&nbsp;ještě tři jiní, kteří se&nbsp;dali k&nbsp;sektě napravující svět jakýmsi žvástem o&nbsp;„středu pravdy“; člověk prý odpadl od&nbsp;středu pravdy&nbsp;– což ani nemuseli mnoho dokazovat&nbsp;–, ale neodpadl ještě z&nbsp;jejího obvodu, a&nbsp;je tedy třeba, aby byl v&nbsp;tomto obvodu zadržen a&nbsp;aby se&nbsp;dokonce vrátil zpět do&nbsp;středu, a&nbsp;to postěním a&nbsp;vyvoláváním duchů. Mnoho tedy tito lidé rozmlouvali s&nbsp;duchy, což nadělalo spoustu dobra, které nikdo nikdy neviděl.</span></p>
        <p class="chunk" data-nb-ref-number="10" data-nb-words="123" data-nb-chars="806"><span class="idea" data-nb-ref-number="10" id="idea10" data-nb-words="123" data-nb-chars="806">Útěchou však bylo, že&nbsp;celá tato společnost v&nbsp;paláci milostivého pána byla dokonale oblečena. Kdyby jen bylo jisto, že&nbsp;soudný den bude vlastně jakási módní přehlídka, tu&nbsp;by&nbsp;všichni zde přítomní byli na&nbsp;věčnosti v&nbsp;pořádku. Vlasy tak nakadeřené, napudrované a&nbsp;načechrané, jemné pleti tak uměle udržované a&nbsp;vyspravované, kordy na&nbsp;pohled tak statečné a&nbsp;pocty čichu, vzdávané vůněmi tak něžnými, to&nbsp;všechno muselo zajisté vždy a&nbsp;navždy zachovat běh světa neporušen. Vynikající pánové nejlepšího vychování měli přivěšeny na&nbsp;sobě šperky, jež cinkaly, kdykoli se&nbsp;pánové lenivě pohnuli; zlaté řetízky zvonily jako libozvučné zvonky; a&nbsp;nad vším tím zvoněním, nad šustěním hedvábí, brokátu a&nbsp;jemného plátna bylo ve&nbsp;vzduchu jakési nepokojné chvění, jež daleko odtud rozdmýchávalo čtvrt Saint Antoine a&nbsp;její ničivý hlad.</span></p>
        <p class="chunk" data-nb-ref-number="11" data-nb-words="154" data-nb-chars="949"><span class="idea" data-nb-ref-number="11" id="idea11" data-nb-words="154" data-nb-chars="949">Oblečení, to&nbsp;byl jediný talisman, jediné kouzlo, jež mělo udržet všechno tak, jak bylo. Všichni byli oblečeni jako na&nbsp;ples, jenž neměl nikdy skončit. Všude byl ples, v&nbsp;paláci Tuileries, u&nbsp;milostivého pána i&nbsp;u&nbsp;celého dvora, v&nbsp;sněmovnách i&nbsp;před soudy, v&nbsp;celé společnosti (mimo strašáky), a&nbsp;na ples byl oblečen i&nbsp;kat, na&nbsp;němž se&nbsp;žádalo, aby při výkonu svého kouzla byl „nakadeřen, napudrován, oblečen v&nbsp;kabát se&nbsp;zlatým lemováním, v&nbsp;střevíce se&nbsp;sponkou a&nbsp;v&nbsp;bílé hedvábné punčochy“. Monsieur Paris, jak ho&nbsp;po&nbsp;biskupském vzoru nazývali jeho bratři v&nbsp;povolání, Monsieur Orleans a&nbsp;ti ostatní, úřadoval tedy u&nbsp;šibenic a&nbsp;lámacích kol&nbsp;– sekyra byla tehdy vzácná&nbsp;– v&nbsp;tomto lahodném oděvu. Kdo by&nbsp;byl mohl pochybovat v&nbsp;této společnosti, jež léta Páně sedmnáctistého osmdesátého očekávala přijetí u&nbsp;milostivého pána, že&nbsp;pořádek, tkvící svými kořeny v&nbsp;nakadeřeném a&nbsp;napudrovaném katovi v&nbsp;střevíčcích a&nbsp;v&nbsp;bílých hedvábných punčochách, nepřetrvá samy hvězdy nebeské!</span></p>
        <p class="chunk" data-nb-ref-number="12" data-nb-words="62" data-nb-chars="397"><span class="idea" data-nb-ref-number="12" id="idea12" data-nb-words="62" data-nb-chars="397">Když milostivý pán ulevil svým čtyřem mužům od&nbsp;jejich břemen a&nbsp;vypil čokoládu, kázal otevřít dveře svatyně všech svatyň a&nbsp;vyšel. Kolik tu&nbsp;pak bylo poníženosti, kolik lísání a&nbsp;patolízalství, kolik podlého sebeponižování! Klanění tělesného i&nbsp;duševního tu&nbsp;bylo tolik, že&nbsp;na&nbsp;nebesa nic nezbylo&nbsp;– a&nbsp;to patrně byl jeden z&nbsp;důvodů, proč zbožňovatelé milostivého pána nikdy nebesům nedělali žádné starosti.</span></p>
        <p class="chunk" data-nb-ref-number="13" data-nb-words="52" data-nb-chars="329"><span class="idea" data-nb-ref-number="13" id="idea13" data-nb-words="52" data-nb-chars="329">Uštědřiv slibné slovíčko zde, úsměv zas jinde, našeptav něco jednomu šťastnému zotročenci a&nbsp;požehnav rukou jinému, prošel milostivý pán přívětivě předpokoji až&nbsp;k&nbsp;oné odlehlé končině obvodu pravdy. Tam se&nbsp;milostivý pán obrátil, šel zas zpět, v&nbsp;určenou chvíli se&nbsp;opět zavřel v&nbsp;svatyni s&nbsp;čokoládovými duchy a&nbsp;nikdo ho&nbsp;již nespatřil.</span></p>
        <p class="chunk" data-nb-ref-number="14" data-nb-words="55" data-nb-chars="290"><span class="idea" data-nb-ref-number="14" id="idea14" data-nb-words="55" data-nb-chars="290">Jakmile bylo toto divadlo u&nbsp;konce, z&nbsp;lehkého chvění ve&nbsp;vzduchu se&nbsp;stala úplná malá bouře a&nbsp;drahocenné zvonečky jaly se&nbsp;zvonit po&nbsp;schodech dolů. Brzy tu&nbsp;z&nbsp;celého davu zbyl jen jeden člověk a&nbsp;ten se&nbsp;pak také s&nbsp;kloboukem pod paží a&nbsp;s&nbsp;tabatěrkou v&nbsp;ruce jal zvolna kráčet mezi zrcadly k&nbsp;východu.</span></p>
        <p class="chunk" data-nb-ref-number="15" data-nb-words="18" data-nb-chars="98"><span class="idea" data-nb-ref-number="15" id="idea15" data-nb-words="18" data-nb-chars="98">„K&nbsp;čertu s&nbsp;vámi!“ pravil tento muž, zastaviv se&nbsp;u&nbsp;posledních dveří a&nbsp;ohlédnuv se&nbsp;směrem k&nbsp;svatyni.</span></p>
        <p class="chunk" data-nb-ref-number="16" data-nb-words="22" data-nb-chars="123"><span class="idea" data-nb-ref-number="16" id="idea16" data-nb-words="22" data-nb-chars="123">Přitom si&nbsp;setřásl z&nbsp;prstů tabák, jako by&nbsp;setřásal prach tohoto domu ze&nbsp;svých nohou, a&nbsp;klidně se&nbsp;jal sestupovat po&nbsp;schodech.</span></p>
        <p class="chunk" data-nb-ref-number="17" data-nb-words="117" data-nb-chars="698"><span class="idea" data-nb-ref-number="17" id="idea17" data-nb-words="117" data-nb-chars="698">Byl to&nbsp;asi šedesátiletý muž, pěkně oblečený, pyšných způsobů a&nbsp;s&nbsp;tváří, jež se&nbsp;podobala jakési krásné masce. Byla průsvitně bledá, každý rys na&nbsp;ní&nbsp;zřetelně vyryt a&nbsp;výraz měla zcela ustálený. Nos, jinak svým tvarem krásný, byl ze&nbsp;stran nad obojím chřípím jakoby lehce stisknut. Měnila-li se&nbsp;někdy trochu tato tvář, pak se&nbsp;měnila v&nbsp;těchto důlcích. Střídala se&nbsp;v&nbsp;nich někdy barva a&nbsp;byly chvíle, kdy se&nbsp;rozšiřovaly a&nbsp;stahovaly jakýmsi drobným tepem; pak dávaly celé tváři výraz podlosti a&nbsp;krutosti. Při pozorném zkoumání se&nbsp;dalo zjistit, že&nbsp;tento výraz byl podporován i&nbsp;linií úst, jež byla příliš vodorovná a&nbsp;tenká, a&nbsp;rysy kolem očních důlků; celkovým svým účinkem byla to&nbsp;však tvář pozoruhodně krásná.</span></p>
        <p class="chunk" data-nb-ref-number="18" data-nb-words="136" data-nb-chars="802"><span class="idea" data-nb-ref-number="18" id="idea18" data-nb-words="136" data-nb-chars="802">Její nositel sestoupil po&nbsp;schodech na&nbsp;dvůr, vstoupil do&nbsp;kočáru a&nbsp;odjel. Když se&nbsp;čekalo na&nbsp;přijetí, nemluvilo s&nbsp;ním mnoho lidí; stál poněkud stranou a&nbsp;milostivý pán byl by&nbsp;k&nbsp;němu mohl být trochu vřelejší. Za&nbsp;takových okolností bylo mu&nbsp;příjemno vidět prosté lidi, jak prchají před jeho koňmi a&nbsp;jak někdy stěží unikají, aby je&nbsp;spřežení neporazilo. Kočí jel, jako by&nbsp;útočil na&nbsp;nepřítele, ale pánova tvář ani jeho rty nevyjadřovaly nic, co&nbsp;by&nbsp;naznačovalo, že&nbsp;chce kočímu v&nbsp;této divoké bezohlednosti bránit. I&nbsp;v&nbsp;tom hluchém městě a&nbsp;němém věku bývalo slýchat stížnosti, že&nbsp;divoký šlechtický zvyk rychle jezdit úzký­mi ulicemi bez chodníků barbarsky ohrožuje a&nbsp;mrzačí prostý lid. Ale málokomu stálo za&nbsp;to&nbsp;byť jen po&nbsp;druhé na&nbsp;to&nbsp;pomyslit a&nbsp;ubohým nešťastníkům nezbývalo než pomáhat si&nbsp;z&nbsp;nesnází, jak sami mohli.</span></p>
        <p class="chunk" data-nb-ref-number="19" data-nb-words="69" data-nb-chars="413"><span class="idea" data-nb-ref-number="19" id="idea19" data-nb-words="69" data-nb-chars="413">S&nbsp;rozběsněným rachotem a&nbsp;klapotem, s&nbsp;nelidskou bezohledností, za&nbsp;našich dní těžko pochopitelnou, řítil se&nbsp;kočár ulicemi a&nbsp;prudce zahýbal kolem rohů, ženy před ním vykřikovaly a&nbsp;muži strhovali jeden druhého i&nbsp;děti z&nbsp;jeho cesty. Když pak kočár zatáčel na&nbsp;kterémsi nároží kolem kašny a&nbsp;jedno z&nbsp;kol maličko nadskočilo tak, že&nbsp;z&nbsp;toho bylo mdlo, několik hlasů kolem hlasitě vykřiklo a&nbsp;koně se&nbsp;začali vzpínat a&nbsp;vzpouzet.</span></p>
        <p class="chunk" data-nb-ref-number="20" data-nb-words="37" data-nb-chars="219"><span class="idea" data-nb-ref-number="20" id="idea20" data-nb-words="37" data-nb-chars="219">Nebýt toho, že&nbsp;se&nbsp;koně začali plašit, nebyl by&nbsp;kočár patrně ani zastavil; bylo mnoho kočárů, jež jely dál, nechávajíce raněné ležet, a&nbsp;proč ne? Ale zděšený kočí již spěšně sestoupil a&nbsp;udidla koní zachytilo dvacet rukou.</span></p>
        <p class="chunk" data-nb-ref-number="21" data-nb-words="40" data-nb-chars="222"><span class="idea" data-nb-ref-number="21" id="idea21" data-nb-words="40" data-nb-chars="222">„Co se&nbsp;stalo?“ zeptal se&nbsp;pán, vyhlížeje klidně z&nbsp;kočáru. Vytáhlý muž v&nbsp;noční čepici zvedl zpod koňských nohou jakýsi uzlík, položil jej na&nbsp;obrubu kašny, poklekl do&nbsp;mokra a&nbsp;bláta a&nbsp;jal se&nbsp;nad ním sténat jako poraněné zvíře.</span></p>
        <p class="chunk" data-nb-ref-number="22" data-nb-words="12" data-nb-chars="75"><span class="idea" data-nb-ref-number="22" id="idea22" data-nb-words="12" data-nb-chars="75">„Promiňte, pane markýzi!“ řekl jakýsi ponížený muž v&nbsp;hadrech. „Je to&nbsp;dítě.“</span></p>
        <p class="chunk" data-nb-ref-number="23" data-nb-words="9" data-nb-chars="48"><span class="idea" data-nb-ref-number="23" id="idea23" data-nb-words="9" data-nb-chars="48">„Proč vydává tak hrozné zvuky; Je&nbsp;to&nbsp;jeho dítě?“</span></p>
        <p class="chunk" data-nb-ref-number="24" data-nb-words="9" data-nb-chars="43"><span class="idea" data-nb-ref-number="24" id="idea24" data-nb-words="9" data-nb-chars="43">„Promiňte, pane markýzi&nbsp;– je&nbsp;mi&nbsp;líto&nbsp;– je.“</span></p>
        <p class="chunk" data-nb-ref-number="25" data-nb-words="36" data-nb-chars="217"><span class="idea" data-nb-ref-number="25" id="idea25" data-nb-words="36" data-nb-chars="217">Kašna byla poněkud stranou, neboť ulice se&nbsp;tu&nbsp;rozšiřovala a&nbsp;vytvářela malé náměstí, široké deset, dvanáct kroků. Poněvadž se&nbsp;vytáhlý muž náhle zvedl ze&nbsp;země a&nbsp;běžel ke&nbsp;kočáru, stiskl pan markýz na&nbsp;okamžik jilec kordu.</span></p>
        <p class="chunk" data-nb-ref-number="26" data-nb-words="15" data-nb-chars="97"><span class="idea" data-nb-ref-number="26" id="idea26" data-nb-words="15" data-nb-chars="97">„Je zabito!“ křičel muž s&nbsp;divokým zoufalstvím, vysoko vztahoval ruce a&nbsp;zíral na&nbsp;markýze. „Mrtvo!“</span></p>
        <p class="chunk" data-nb-ref-number="27" data-nb-words="65" data-nb-chars="394"><span class="idea" data-nb-ref-number="27" id="idea27" data-nb-words="65" data-nb-chars="394">Lidé se&nbsp;shromáždili kolem a&nbsp;hleděli na&nbsp;markýze. To&nbsp;množství očí, jež se&nbsp;na&nbsp;něj obracelo, nevyjadřovalo nic jiného než pozorné napětí; nebylo tu&nbsp;viditelné hněvivé hrozby. Nic také ti&nbsp;lidé neříkali; po&nbsp;oněch prvních výkřicích již mlčeli. Hlas onoho poníženého muže byl ve&nbsp;své naprosté poddanosti bezbarvý a&nbsp;krotký. Pan markýz je&nbsp;všechny přeběhl pohledem, jako by&nbsp;to&nbsp;byly krysy, jež vylezly z&nbsp;děr.</span></p>
        <p class="chunk" data-nb-ref-number="28" data-nb-words="2" data-nb-chars="17"><span class="idea" data-nb-ref-number="28" id="idea28" data-nb-words="2" data-nb-chars="17">Vytáhl peněženku.</span></p>
        <p class="chunk" data-nb-ref-number="29" data-nb-words="59" data-nb-chars="329"><span class="idea" data-nb-ref-number="29" id="idea29" data-nb-words="59" data-nb-chars="329">„Je mi&nbsp;podivné,“ pravil, „že si&nbsp;neumíte na&nbsp;sebe a&nbsp;na svoje děti dát pozor. Pořád je&nbsp;někdo z&nbsp;vás v&nbsp;cestě. Jak mám vědět, jestli jste něco neudělali mým koním. Tady! Dej mu&nbsp;to.“ Vyhodil směrem ke&nbsp;kočímu zlatý peníz a&nbsp;všechny hlavy se&nbsp;povytáhly vpřed, aby oči mohly popatřit, kam dopadne. Vytáhlý muž vykřikl opět nelidsky: „Mrtvo!“</span></p>
        <p class="chunk" data-nb-ref-number="30" data-nb-words="50" data-nb-chars="295"><span class="idea" data-nb-ref-number="30" id="idea30" data-nb-words="50" data-nb-chars="295">Ale zarazil jej rychlý příchod jiného muže, jemuž ostatní uvolnili cestu. Jakmile jej spatřil, položil mu&nbsp;ubožák s&nbsp;pláčem a&nbsp;vzlykáním hlavu na&nbsp;rameno a&nbsp;ukázal směrem ke&nbsp;kašně, kde se&nbsp;několik žen sklánělo nad nehybným uzlíkem a&nbsp;tiše kolem něho obcházelo. Ale mlčely tyto ženy právě tak jako muži.</span></p>
        <p class="chunk" data-nb-ref-number="31" data-nb-words="36" data-nb-chars="223"><span class="idea" data-nb-ref-number="31" id="idea31" data-nb-words="36" data-nb-chars="223">„Vím, vím všechno,“ pravil ten, jenž přišel. „Buď statečný, Gaspar­de! Je&nbsp;pro to&nbsp;ubožátko lepší, že&nbsp;takhle zemřelo, než aby žilo. Zemřelo v&nbsp;jediném okamžiku, bez bolesti. Což mohlo třeba jen jedinou hodinu tak šťastně žít?“</span></p>
        <p class="chunk" data-nb-ref-number="32" data-nb-words="13" data-nb-chars="72"><span class="idea" data-nb-ref-number="32" id="idea32" data-nb-words="13" data-nb-chars="72">„Ty tam, ty&nbsp;jsi nějaký filosof,“ řekl markýz s&nbsp;úsměvem. „Jak ti&nbsp;říkají?“</span></p>
        <p class="chunk" data-nb-ref-number="33" data-nb-words="3" data-nb-chars="21"><span class="idea" data-nb-ref-number="33" id="idea33" data-nb-words="3" data-nb-chars="21">„Jmenuji se&nbsp;Defarge.“</span></p>
        <p class="chunk" data-nb-ref-number="34" data-nb-words="3" data-nb-chars="21"><span class="idea" data-nb-ref-number="34" id="idea34" data-nb-words="3" data-nb-chars="21">„Jaké děláš řemeslo?“</span></p>
        <p class="chunk" data-nb-ref-number="35" data-nb-words="4" data-nb-chars="30"><span class="idea" data-nb-ref-number="35" id="idea35" data-nb-words="4" data-nb-chars="30">„Jsem vinárník, pane markýzi.“</span></p>
        <p class="chunk" data-nb-ref-number="36" data-nb-words="25" data-nb-chars="136"><span class="idea" data-nb-ref-number="36" id="idea36" data-nb-words="25" data-nb-chars="136">„Zvedni si&nbsp;to, filosofe a&nbsp;vinárníku,“ pravil markýz a&nbsp;vyhodil další zlatý peníz, „a utrať to, jak chceš. Co&nbsp;je&nbsp;s&nbsp;koňmi, jsou v&nbsp;pořádku?“</span></p>
        <p class="chunk" data-nb-ref-number="37" data-nb-words="54" data-nb-chars="302"><span class="idea" data-nb-ref-number="37" id="idea37" data-nb-words="54" data-nb-chars="302">Aniž se&nbsp;uráčil ještě jednou pohlédnout na&nbsp;shromáždění, opřel se&nbsp;pan markýz zpátky do&nbsp;sedadla a&nbsp;hodlal právě odjet s&nbsp;výrazem pána, jenž náhodou rozbil nějakou obyčejnou věc, zaplatil za&nbsp;to&nbsp;a&nbsp;mohl si&nbsp;to&nbsp;také dovolit, když tu&nbsp;jej vyrušila z&nbsp;pohodlí mince, jež vlétla do&nbsp;kočáru a&nbsp;zazvonila v&nbsp;něm o&nbsp;podlahu.</span></p>
        <p class="chunk" data-nb-ref-number="38" data-nb-words="9" data-nb-chars="55"><span class="idea" data-nb-ref-number="38" id="idea38" data-nb-words="9" data-nb-chars="55">„Stůj!“ pravil pan markýz. „Zastav koně! Kdo to&nbsp;hodil?“</span></p>
        <p class="chunk" data-nb-ref-number="39" data-nb-words="32" data-nb-chars="183"><span class="idea" data-nb-ref-number="39" id="idea39" data-nb-words="32" data-nb-chars="183">Podíval se&nbsp;na&nbsp;místo, kde ještě před okamžikem stál vinárník Defarge, ale tam se&nbsp;skláněl nízko nad zemí nešťastný otec a&nbsp;vedle něho stála temná, statná postava ženy s&nbsp;pletením v&nbsp;rukou.</span></p>
        <p class="chunk" data-nb-ref-number="40" data-nb-words="47" data-nb-chars="254"><span class="idea" data-nb-ref-number="40" id="idea40" data-nb-words="47" data-nb-chars="254">„Vy psi!“ řekl markýz zcela uhlazeně a&nbsp;s&nbsp;tváří, v&nbsp;níž se&nbsp;mimo důlky na&nbsp;nose nic nezměnilo. „Bez rozpaků bych kohokoli z&nbsp;vás přejel a&nbsp;zahubil. Kdybych věděl, který darebák to&nbsp;hodil po&nbsp;kočáru, kdyby ten lump byl dost blízko, dal bych ho&nbsp;rozdrtit pod koly.“</span></p>
        <p class="chunk" data-nb-ref-number="41" data-nb-words="78" data-nb-chars="441"><span class="idea" data-nb-ref-number="41" id="idea41" data-nb-words="78" data-nb-chars="441">Tak byli zastrašeni a&nbsp;tak dlouhou i&nbsp;tvrdou měli už&nbsp;zkušenost, co&nbsp;by&nbsp;s&nbsp;nimi takový člověk podle zákona i&nbsp;mimo zákon mohl udělat, že&nbsp;se&nbsp;nepozvedl žádný hlas, žádná ruka, ba&nbsp;ani žádný zrak. Nikdo z&nbsp;mužů nic takového neudělal. Jen žena s&nbsp;pletením upřeně vzhlížela a&nbsp;hleděla markýzovi přímo do&nbsp;tváře. Nebylo ho&nbsp;důstojno všimnout si&nbsp;toho; jeho pohrdavý pohled míjel nad ní&nbsp;a&nbsp;nad všemi ostatními krysami; znovu se&nbsp;opřel v&nbsp;sedadle a&nbsp;rozkázal: „Jeď!“</span></p>
        <p class="chunk" data-nb-ref-number="42" data-nb-words="170" data-nb-chars="970"><span class="idea" data-nb-ref-number="42" id="idea42" data-nb-words="170" data-nb-chars="970">Odjel a&nbsp;jiné kočáry přejely v&nbsp;trysku rychle za&nbsp;sebou; ministr, navrhovatel změn ve&nbsp;státě, nájemce pozemkových daní, lékař, právník, duchovní, velká opera, komedie, celý ten ples tudy tryskem projížděl v&nbsp;nepřetržitém blyskotavém proudu. Krysy vylezly z&nbsp;děr, aby přihlížely, a&nbsp;hleděly tak po&nbsp;celé hodiny; vojáci a&nbsp;policie se&nbsp;často postavili mezi ně&nbsp;a&nbsp;podívanou, vytvořili hradbu, za&nbsp;níž se&nbsp;pak plížily a&nbsp;skrze niž kradmo nahlížely. Otec již dávno vzal uzlík a&nbsp;někam se&nbsp;s&nbsp;ním skryl, zatím co&nbsp;ženy, jež se&nbsp;nad ním skláněly, dokud ležel ještě na&nbsp;okraji kašny, seděly tam teď a&nbsp;hleděly na&nbsp;odtékající vodu i&nbsp;na ples, ženoucí se&nbsp;kolem&nbsp;– a&nbsp;zatím co&nbsp;žena, jež tam nápadně stála s&nbsp;pletením v&nbsp;ruce, dosud pletla s&nbsp;jistotností osudu. Ubíhala voda z&nbsp;kašny, rychlá řeka ubíhala, den ubíhal k&nbsp;večeru, tolik života v&nbsp;tom městě ubíhalo k&nbsp;smrti podle zákona, že&nbsp;času proud na&nbsp;nikoho nečeká, krysy již spaly natěsnány v&nbsp;temných děrách, ples byl na&nbsp;večeři v&nbsp;záři světel, vše ubíhalo po&nbsp;svém.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribeh_dvou_mest_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>