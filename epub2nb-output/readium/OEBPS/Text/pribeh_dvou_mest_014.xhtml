<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Kapitola druhá <br/>Podívaná</p>
			<p class="MLP_text_bez1radku ParaOverride-1">„Jistě znáte dobře Old Bailey?“ pravil jeden z&#160;prastarých úředníků poslu Jerrymu.</p>
			<p class="MLP_text ParaOverride-1">„Znám, pane,“ odpověděl Jerry jaksi rozmrzele. „To víte, že znám Bailey.“</p>
			<p class="MLP_text ParaOverride-1">„Dobře. A&#160;pana Lorryho také znáte.“</p>
			<p class="MLP_text ParaOverride-1">„Pana Lorryho znám mnohem lépe, než znám Bailey. Mnohem lépe,“ hovořil Jerry tak, že se podobal nějakému vzdorovitému svědku při výslechu právě v&#160;té věznici, o&#160;níž byla řeč, „znám pana Lorryho mnohem lépe, než bych si jako počestný obchodník přál znát Bailey.“</p>
			<p class="MLP_text ParaOverride-1">„Výborně. Vyhledáte tedy vchod pro svědky a&#160;ukážete vrátnému tento dopis, adresovaný panu Lorrymu. Hned vás pak vpustí dovnitř.“</p>
			<p class="MLP_text ParaOverride-1">„Do soudní síně, pane?“</p>
			<p class="MLP_text ParaOverride-1">„Do soudní síně.“</p>
			<p class="MLP_text ParaOverride-1">Oči pana Crunchera jako by se byly ještě o&#160;trochu přiblížily jedno k&#160;druhému a&#160;jako by se jedno druhého tázalo: „Co si o&#160;tomhle myslíš?“</p>
			<p class="MLP_text ParaOverride-1">„Mám čekat v&#160;soudní síni, pane?“ tázal se pak, což jako by byl výsledek oné porady.</p>
			<p class="MLP_text ParaOverride-1">„Hned vám to povím. Vrátný odevzdá dopis panu Lorrymu a&#160;vy posunkem pana Lorryho na sebe upozorníte, aby věděl, kde stojíte. Pak bude vaším úkolem čekat tam, až vás bude potřebovat.“</p>
			<p class="MLP_text ParaOverride-1">„To je všechno, pane?“</p>
			<p class="MLP_text ParaOverride-1">„To je všechno. Přeje si mít po ruce posla. Tady mu píšeme, že tam jste.“</p>
			<p class="MLP_text ParaOverride-1">Prastarý úředník rozvážně skládal dopis a&#160;psal na něj jméno adresáta; když ho byl mlčky pozoroval až do chvíle, kdy přiložil savý papír, poznamenal pan Cruncher:</p>
			<p class="MLP_text ParaOverride-1">„Dnes ráno jsou asi na pořadu padělatelé?“</p>
			<p class="MLP_text ParaOverride-1">„Zrada!“</p>
			<p class="MLP_text ParaOverride-1">„Na to je čtvrcení,“ pravil Jerry. „Hrůza!“</p>
			<p class="MLP_text ParaOverride-1">„To je zákon,“ pravil starobylý úředník, obraceje k&#160;němu překvapené brýle. „To je zákon.“</p>
			<p class="MLP_text ParaOverride-1">„Myslím si, že je to od zákona kruté, rozsekávat člověka. Je to dost kruté zabít ho, ale je to až moc kruté rozsekávat ho na kusy, pane.“</p>
			<p class="MLP_text ParaOverride-1">„Naprosto ne,“ řekl na to starobylý úředník. „Mluvte o&#160;zákonu uctivě. Starejte se o&#160;svá prsa, abyste neochraptěl, milý příteli, a&#160;nech­te zákon, ať se stará sám o&#160;sebe. To vám radím.“</p>
			<p class="MLP_text ParaOverride-1">„Pokud jde o&#160;moje prsa, tak mi je hubí vlhkost a&#160;z&#160;toho chraptím, pane,“ pravil Jerry. „Posuďte sám, co vlhkosti musím snést, abych si vydělal na živobytí.“</p>
			<p class="MLP_text ParaOverride-1">„Dobře, dobře,“ pravil starý úředník, „každý si vyděláváme na živobytí jinak. Někdo přitom musí snášet vlhko, jiný zas sucho. Tady je dopis. Běžte už.“</p>
			<p class="MLP_text ParaOverride-1">Jerry vzal dopis, uklonil se, prohodiv přitom sám k&#160;sobě s&#160;úctou poněkud menší, než jakou předstíral: „Jste vy mi ubohý hubeňour.“ Pak pověděl synovi, když šel mimo něj, kam je poslán, a&#160;vydal se na cestu.</p>
			<p class="MLP_text ParaOverride-1">Tenkrát věšeli v&#160;Tyburnu, takže ulice před vězením v&#160;Newgate neměla ještě onu hanebnou proslulost, které o&#160;málo později nabyla. Avšak vězení samo bylo místo velmi ohavné, kde se prováděly všemožné sprostoty a&#160;podlosti a&#160;kde se rodily hrozné nemoci, jež pak vstupovaly s&#160;vězni do soudních síní a&#160;nejednou zamířily z&#160;lavice obžalovaných přímo na nejvyššího soudce, kterého pak smetly z&#160;jeho křesla. Stalo se nejednou, že soudce v&#160;černé čapce vyhlásil rozsudek právě tak jistě nad sebou jako nad vězněm, ba zemřel dokonce dřív než on. Věznice Old Bailey proslula ostatně jako jakýsi smrtonosný zájezdní hostinec, z&#160;kterého se ustavičně na kárách a&#160;v&#160;kočárech vydávali bledí cestující na násilnickou cestu na onen svět; projeli přitom vždy asi dvě a&#160;půl míle veřejnými ulicemi a&#160;silnicí, uvádějíce v&#160;pocit hanby několik málo dobrých lidí, jestliže vůbec nějaké. Tak mocný je zvyk a&#160;tolik je třeba, aby to byl dobrý zvyk už na počátku. Tato věznice proslula též svým pranýřem, moudrým starobylým zařízením, jež ukládalo trest, jehož rozsah nikdo nemohl předvídat; proslula také mrskačským sloupem, jiným to starobylým a&#160;drahocenným zařízením, jež velmi zlidšťovalo a&#160;zjemňovalo, jestliže jste je viděli v&#160;činnosti; a&#160;slavná byla též rozsáhlými obchody, při nichž se kupovali svědci, kteří měli zajistit trest smrti, dalším to zlomkem moudrosti našich předků, což vedlo k&#160;nejděsivějším zločinům za peníze, jaké kdy byly pod klenbou nebeskou spáchány. Old Bailey byla zkrátka v&#160;té době vzácným a&#160;vzorným dokladem poučky, že „cokoli se děje, děje se správně“, toho aforismu, jenž by mohl mít právě tak konečnou platnost, jako je pln netečnosti, kdyby v&#160;něm nebyl zároveň obsažen i&#160;ten nepříjemný důsledek, že totiž nic, co se kdy stalo, nebylo nesprávné.</p>
			<p class="MLP_text ParaOverride-1">Proraziv si cestu špinavým davem, který tu rozptýleně kolem postával, dostal se posel s&#160;obratností muže, který se všude umí nehlučně protlačit, k&#160;oněm dveřím, jež hledal, a&#160;zamřížovaným okénkem odevzdal dopis. Tenkrát totiž lidé za podívanou v&#160;Old Bailey platili právě tak, jako platili za podívanou v&#160;blázinci Bedlamu&#160;– rozdíl byl jen v&#160;tom, že ta první zábava byla mnohem dražší. A&#160;tak byly všechny vchody do Old Bailey dobře střeženy&#160;– ovšem až na ony přeochotné dveře, jimiž vstupovali zločinci a&#160;které tedy byly vždy otevřeny dokořán.</p>
			<p class="MLP_text ParaOverride-1">Po jistých odkladech a&#160;váhání se dveře s&#160;nevrlým skřípotem v&#160;stěžejích maličko pootevřely a&#160;dovolily panu Jerrymu Cruncherovi proklouznout do soudní síně.</p>
			<p class="MLP_text ParaOverride-1">„Co je na pořadu?“ zeptal se šeptem člověka, po jehož boku se octl.</p>
			<p class="MLP_text ParaOverride-1">„Ještě nic.“</p>
			<p class="MLP_text ParaOverride-1">„Co tedy přijde?“</p>
			<p class="MLP_text ParaOverride-1">„Nějaký zrádce.“</p>
			<p class="MLP_text ParaOverride-1">„To bude čtvrcení, co říkáte?“</p>
			<p class="MLP_text ParaOverride-1">„Ach,“ odpověděl na to muž s&#160;jakýmsi uspokojením, „napřed ho vyvlečou na popraviště, napůl ho oběsí, dají ho zas dolů, před jeho vlastníma očima mu rozpárají břicho, vyjmou mu vnitřnosti, sám se pak bude dívat, jak je házejí do ohně, pak mu useknou hlavu a&#160;konečně ho rozsekají na kusy. Tak zní rozsudek.“</p>
			<p class="MLP_text ParaOverride-1">„Jestli shledají, že je vinen&#160;– chcete říci?“ připomněl Jerry. </p>
			<p class="MLP_text ParaOverride-1">„Ach, jistě shledají, že je vinen,“ pravil muž. „To buďte bez starosti.“</p>
			<p class="MLP_text ParaOverride-1">V&#160;té chvíli zaujal pozornost pana Crunchera vrátný, kterého spatřil, jak si s&#160;dopisem v&#160;ruce razí cestu k&#160;panu Lorrymu. Pan Lorry seděl u&#160;stolu mezi pány v&#160;parukách, nedaleko pána v&#160;paruce, jenž byl obhájcem obžalovaného a&#160;měl před sebou hromadu papírů, a&#160;takřka naproti jinému pánu v&#160;paruce, jenž měl ruce v&#160;kapsách a&#160;jehož všecka pozornost, pokud na něj pan Cruncher hleděl, ale i&#160;později, zdála se být soustředěna na strop soudní síně. Když Jerry několikrát chraptivě odkašlal, přejel si bradu rukou a&#160;zamával, přivolal konečně pohled pana Lorryho, jenž pak vstal, aby se na něj podíval, klidně na něj kývl a&#160;opět usedl.</p>
			<p class="MLP_text ParaOverride-1">„Co ten má co dělat s&#160;tím dnešním případem?“ zeptal se muž, s&#160;nímž Jerry mluvil.</p>
			<p class="MLP_text ParaOverride-1">„Copak to, ksakru, vím?“ řekl Jerry.</p>
			<p class="MLP_text ParaOverride-1">„A&#160;co vy máte s&#160;tím případem společného, smím-li se zeptat?“</p>
			<p class="MLP_text ParaOverride-1">„To vím zrovna tak málo,“ řekl Jerry.</p>
			<p class="MLP_text ParaOverride-1">Vstup soudcův, rozruch v&#160;soudní síni i&#160;pozvolné utišení, které pak nastalo, to všechno přerušilo rozhovor. Všeobecným středem zájmu stala se lavice obžalovaných. Dva dozorci, kteří tam stáli, vyšli ven, přivedli pak vězně a&#160;postavili jej před soudce.</p>
			<p class="MLP_text ParaOverride-1">Všichni, kdo byli přítomni, až na onoho pána v&#160;paruce, jenž se díval na strop, hleděli na něj. Jako moře, jako vítr, jako požár spěl všechen lidský dech té síně k&#160;němu. Dychtivé tváře se nakláněly kolem sloupů a&#160;rohů, aby ho zahlédly; diváci v&#160;zadních řadách povstávali, aby ho spatřili do posledního vlásku; lidé v&#160;přízemku soudního dvora opírali se o&#160;ramena těch, kteří stáli před nimi, jen aby ho za každou cenu uviděli&#160;– stoupali si na špičky, vystupovali na římsy, stoupali na všechno možné i&#160;nemožné, aby jim z&#160;něho ani kousek neunikl. Nápadný mezi těmito posledními, připomínaje oživený kus ostnaté zdi věznice v&#160;Newgate, stál tu Jerry a&#160;vydechoval směrem k&#160;obžalovanému pivní dech po onom doušku, vypitém cestou, jenž se tu mísil s&#160;vlnami výparů po jiném pivu, po kořalce, po čaji a&#160;po kávě, hrnoucími se k&#160;obžalovanému a&#160;již se srážejícími na velikých oknech za ním v&#160;nečistý zákal a&#160;vlhkost.</p>
			<p class="MLP_text ParaOverride-1">Cílem všech těchto třeštivě zírajících pohledů byl mladý, asi pětadvacetiletý muž, rovně rostlý, hezky vypadající, s&#160;opálenými tvářemi a&#160;černýma očima. Pokud jde o&#160;jeho stav, byl to mladý šlechtic. Oblečen byl velmi prostě v&#160;černých nebo velmi tmavě šedých šatech a&#160;dlouhé černé vlasy měl vzadu na šíji svázány stužkou; byly tak upraveny spíše proto, aby mu nepřekážely, než pro ozdobu. Jak už se duševní hnutí vyjadřují přes všechna zahalení, jimiž je tělo skrývá, prozařovala bledost, zaviněná nynějším postavením, zahnědlostí jeho tváří a&#160;prokazovala tak, že duše je nad slunce silnější. Jinak se zcela ovládal, uklonil se soudci a&#160;zůstal klidně stát.</p>
			<p class="MLP_text ParaOverride-1">Zájem, s&#160;nímž na něj přítomní zírali, s&#160;nímž k&#160;němu vysílali svůj dech, nebyl právě z&#160;těch, jež jsou lidstvu ke cti. Kdyby byl býval ohrožen trestem jen poněkud méně strašným&#160;– kdyby tu byla bývala naděje, že bude vynechána třeba jen jediná z&#160;barbarských jednotlivostí toho trestu&#160;– tu by právě o&#160;tolik byla klesla i&#160;přitažlivost případu. Tělo, jež mělo být odsouzeno k&#160;znetvoření tak hanebnému, bylo tu středem podívané; nesmrtelná bytost, jež měla podlehnout řezničině, jež měla být na kusy roztrhána, poskytovala zde pomíjivé vzrušení. Ať různí diváci jakkoli různě tento svůj zájem podle své zdatnosti v&#160;sebeklamu zastírali, u&#160;kořene byl všechen ten zájem jen a&#160;jen lidožroutský.</p>
			<p class="MLP_text ParaOverride-1">V&#160;soudní síni žádá se ticho! Charles Darnay se včera hájil, že je nevinen, proti obžalobě, která ho viní (s nekonečnými třesky plesky) z&#160;podlé zrady na našem jasném, osvíceném, vznešeném a&#160;tak dále vladaři, na našem králi, které se za různých příležitostí, různými prostředky a&#160;způsoby dopustil tím, že podporoval Ludvíka, krále francouzského, v&#160;jeho válkách proti svrchu zmíněnému jasnému, osvícenému, vznešenému a&#160;tak dále; tato podpora záležela v&#160;tom, že cestoval mezi panstvími našeho svrchu zmíněného jasného, osví­ceného, vznešeného a&#160;tak dále a&#160;panstvími svrchu zmíněného francouzského Ludvíka, zabývaje se zlovolně, proradně, velezrádně a&#160;ještě jinak zločinně tím, že prozrazoval tomuto svrchu zmíněnému francouzskému Ludvíkovi, jaké vojenské síly se náš svrchu zmíněný, jasný, osvícený, vznešený a&#160;tak dále chystá poslat do Kanady a&#160;do Severní Ameriky. Jerry, jehož hlava byla čím dál ostnatější, jak mu vlasy na hlavě vstávaly z&#160;té spousty právnických výrazů, vyslechl toto všechno s&#160;obrovským uspokojením a&#160;po mnohých průtazích konečně pochopil, že onen svrchu zmíněný, znovu a&#160;znovu svrchu zmíněný Charles Darnay je tu před jeho očima souzen, že porota je brána pod přísahu a&#160;generální prokurátor že se chystá promluvit.</p>
			<p class="MLP_text ParaOverride-1">Obžalovaný, kterého již všichni přítomní (a on sám věděl, že tomu tak je) v&#160;duchu oběsili, sťali a&#160;rozčtvrtili, nikterak se před svým údělem nekrčil, ani se však netvářil teatrálně. Byl klidný a&#160;pozorný, sledoval zahajovací obřady s&#160;vážným zájmem a&#160;stál tam s&#160;rukama opřenýma o&#160;dřevěnou přepážku před sebou tak pokojně, že se nepohnul ani lísteček z&#160;bylin, jež na ní ležely. Po celé soudní síni byly rozházeny byliny a&#160;rozstřikovali tu ocet na ochranu před vězeňským vzduchem a&#160;vězeňskými nemocemi.</p>
			<p class="MLP_text ParaOverride-1">Nad hlavou obžalovaného bylo zavěšeno zrcadlo, jež na něj odráželo světlo. Zrcadlily se v&#160;něm již celé zástupy provinilců i&#160;nešťastníků, kteří pak zmizeli z&#160;jeho povrchu právě tak, jako zmizeli z&#160;povrchu země. Jak příšerným davem přízraků by se ta síň naplnila, kdyby toto zrcadlo mohlo vydat zpět všechny odrazy, jako moře vydává své mrtvé. Jakési letmé pomyšlení na všechnu hanbu a&#160;bezectnost, kterou bylo tomuto zrcadlu určeno obrážet, dotklo se patrně duše obžalovaného. Ať už tomu bylo jakkoli, uvědomiv si při náhodném pohybu, že přes tvář má pruh světla, podíval se vzhůru; když spatřil zrcadlo, zčervenal v&#160;tváři a&#160;pravicí smetl byliny.</p>
			<p class="MLP_text ParaOverride-1">Stalo se při tom pohybu, že obrátil tvář k&#160;té straně soudní síně, jež byla po jeho levici. Asi tak právě ve výši jeho očí seděly tam na konci soudcovské lavice dvě postavy, na nichž okamžitě utkvěl pohledem; zadíval se tam tak náhle a&#160;tolik to změnilo jeho tvář, že všechny oči, jež dosud hleděly na něj, obrátily se k&#160;těm dvěma.</p>
			<p class="MLP_text ParaOverride-1">Diváci spatřili v&#160;těch dvou postavách mladou dámu, ne o&#160;mnoho starší než dvacet let, a&#160;jakéhosi pána, což byl zřejmě její otec; byl to muž pozoruhodný zvláště tím, že všecky jeho vlasy byly šedivé a&#160;že měl v&#160;tváři nepopsatelně soustředěný výraz jakési do sebe obrácené zamyšlenosti. S&#160;tímto výrazem na tváři vypadal velmi staře; jakmile se však jeho tvář vzrušila a&#160;pohnula&#160;– jako tomu bylo na okamžik teď, když pohlédl na dceru&#160;– stal se z&#160;něho krásný muž, nepřekročivší ještě nejlepší léta svého života.</p>
			<p class="MLP_text ParaOverride-1">Dcera, sedíc vedle něho, měla jednu ruku provlečenu pod jeho paží a&#160;druhou tiskla na ni. Seděla těsně u&#160;něho, zděšena tím jevištěm a&#160;plna účastného soucitu s&#160;obžalovaným. Na jejím čele byla výrazně vepsána ohromující hrůza a&#160;útrpnost, jež neviděla nic jiného než ohroženost obžalovaného. Tato znamení byla tak viditelná, takovou měla v&#160;sobě sílu a&#160;tak byla přirozená, že přihlížející, kteří neměli pražádný soucit s&#160;obžalovaným, byli dojati pohledem na ni; a&#160;všude kolem nastalo šeptání: „Kdo jsou ti dva?“</p>
			<p class="MLP_text ParaOverride-1">Posel Jerry, jenž pozoroval po svém, myslil si svoje a&#160;olizoval si ze samého zaujetí prsty pomazané rzí, jal se natahovat krk, aby zaslechl, co je to za lidi. Dav kolem něho poslal tu otázku z&#160;jednoho diváka na druhého až k&#160;nejbližšímu dozorci, odkud se odpověď poněkud pomaleji dostala zas týmž způsobem zpátky; konečně dolehla i&#160;k&#160;Jerrymu.</p>
			<p class="MLP_text ParaOverride-1">„Svědci.“</p>
			<p class="MLP_text ParaOverride-1">„Pro kterou stranu?“</p>
			<p class="MLP_text ParaOverride-1">„Proti.“</p>
			<p class="MLP_text ParaOverride-1">„Proti které straně?“</p>
			<p class="MLP_text ParaOverride-1">„Proti obžalovanému.“</p>
			<p class="MLP_text ParaOverride-1">Soudce, jenž se zahleděl na chvíli týmž směrem jako všichni diváci, opřel se v&#160;křesle a&#160;zadíval se upřeně na muže, jehož život měl v&#160;svých rukou, zatím co již vstal generální prokurátor a&#160;jal se plést smyčku, brousit sekyru a&#160;zatloukat hřebíky do popraviště.</p>
		</div>
</body>
</html>