<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-37</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-37" xml:lang="cs-CZ">
		<div class="Z-kladn--textový-r-meček">
			<p id="_idParaDest-36" class="MLP_uroven2_kapitola ParaOverride-1">Kapitola třetí <br/>Stín</p>
			<p class="MLP_text_bez1radku ParaOverride-1">Taková byla jedna z&#160;prvních úvah, jež vyvstaly v&#160;obchodnické hlavě pana Lorryho, když zas začaly úřední hodiny:&#160;– že totiž nemá právo uvádět Tellsonovu banku do nebezpečí tím, že tu pod střechou banky poskytuje úkryt choti emigrantově. Vlastní svůj majetek, vlastní bezpečnost i&#160;život byl by dal pro Lucii a&#160;její dítě v&#160;sázku bez jediného zaváhání; ale to, co mu bylo svěřeno, nebylo jeho, a&#160;pokud šlo o&#160;toto obchodní pověření, byl pan Lorry v&#160;nejpřísnějším smyslu slova obchodník.</p>
			<p class="MLP_text ParaOverride-1">Nejprve mu kmitl hlavou Defarge a&#160;pomyslil si, že opět vyhledá vinárnu a&#160;poradí se s&#160;vinárníkem, kde by se dalo najít nejbezpečnější bydliště, když město je v&#160;tomto stavu šílenství. Ale táž úvaha, která ho připomněla, opět jej zamítla; bydlil v&#160;nejdivočejší čtvrti, nepochybně tam měl významné postavení a&#160;jistě se velmi podílel na jejích nebezpečných podnicích.</p>
			<p class="MLP_text ParaOverride-1">Když se již blížilo poledne, doktor se nevracel a&#160;každá minuta odkladu čím dál víc ohrožovala Tellsonovu banku, poradil se pan Lorry s&#160;Lucií. Řekla mu, že otec hovořil o&#160;bytě, který si na krátký čas najmou v&#160;této čtvrti poblíž banky. Poněvadž proti tomu nebylo možno z&#160;obchodních důvodů nic namítat a&#160;poněvadž předvídal, že i&#160;tenkrát, kdyby s&#160;Charlesem všechno dobře dopadlo a&#160;byl by propuštěn, nebude moci opustit město, vydal se pan Lorry hledat byt a&#160;našel pak vhodné bydliště vysoko v&#160;zastrčené uličce, kde zavřené okenice na všech ostatních oknech vysokých domů označovaly opuštěné domovy.</p>
			<p class="MLP_text ParaOverride-1">Do tohoto bytu okamžitě přestěhoval Lucii, její dítě i&#160;slečnu Pros­sovou a&#160;poskytl jim tolik pohodlí, kolik jen mohl, mnohem víc, než měl sám. Zanechal u&#160;nich Jerryho, aby zahradil vchod svou postavou, jež byla už schopna snést nějaký ten důkladný úder do hlavy, a&#160;vrátil se k&#160;vlastní práci. Neklid a&#160;žalost na něj při ní dotíraly a&#160;den se vlekl těžce a&#160;pomalu.</p>
			<p class="MLP_text ParaOverride-1">Konečně minul, když jej byl zcela vyčerpal, a&#160;banka byla zavřena. Byl opět sám v&#160;pokoji jako včera večer a&#160;uvažoval, co teď počít, když tu uslyšel kroky na schodech. Za několik okamžiků stál před ním muž, jenž na něj hleděl s&#160;bystrou pozorností a&#160;oslovil jej jeho jménem.</p>
			<p class="MLP_text ParaOverride-1">„Váš služebník,“ pravil pan Lorry. „Vy mě znáte?“</p>
			<p class="MLP_text ParaOverride-1">Byl to urostlý muž s&#160;černými kučeravými vlasy, ve věku pětačtyřiceti až padesáti let. Místo odpovědi opakoval jen, aniž dal na slova nějaký jiný důraz:</p>
			<p class="MLP_text ParaOverride-1">„Vy mě znáte?“</p>
			<p class="MLP_text ParaOverride-1">„Někde jsem vás viděl.“</p>
			<p class="MLP_text ParaOverride-1">„Snad v&#160;mé vinárně?“</p>
			<p class="MLP_text ParaOverride-1">Náhle pln zájmu a&#160;vzrušen řekl pan Lorry: „Přicházíte od doktora Manetta?“</p>
			<p class="MLP_text ParaOverride-1">„Ano. Přicházím od doktora Manetta.“</p>
			<p class="MLP_text ParaOverride-1">„Co říká? Co mi vzkazuje?“</p>
			<p class="MLP_text ParaOverride-1">Defarge mu podal do jeho netrpělivě napřažené ruky rozevřený útržek papíru. Bylo tam napsáno doktorovým rukopisem: </p>
			<p class="MLP_text ParaOverride-1">„Charles je živ, ale pro jeho bezpečnost nemohu dosud odtud odejít. Dostalo se mi dovolení, aby doručitel donesl několik Charlesových slov jeho ženě. Nechť doručitel jeho ženu navštíví.“</p>
			<p class="MLP_text ParaOverride-1">Bylo to datováno asi před hodinou v&#160;La Force.</p>
			<p class="MLP_text ParaOverride-1">„Půjdete tedy se mnou,“ pravil pan Lorry v&#160;radostné úlevě, když byl lístek přečetl nahlas, „do bydliště jeho ženy?“</p>
			<p class="MLP_text ParaOverride-1">„Ano,“ odpověděl Defarge.</p>
			<p class="MLP_text ParaOverride-1">Ani si dosud nepovšimnuv, jak podivně odměřeně a&#160;mechanicky Defarge hovoří, nasadil si pan Lorry klobouk a&#160;sestoupili na nádvoří. Tam se setkali s&#160;dvěma ženami, z&#160;nichž jedna pletla.</p>
			<p class="MLP_text ParaOverride-1">„Tohle je jistě paní Defargeová!“ pravil pan Lorry, jenž se s&#160;ní byl rozloučil před nějakými sedmnácti lety, když dělala přesně totéž.</p>
			<p class="MLP_text ParaOverride-1">„Je to ona,“ pravil její manžel.</p>
			<p class="MLP_text ParaOverride-1">„Půjde vaše paní s&#160;námi?“ tázal se pan Lorry spatřiv, že i&#160;ona vykročila, když se dali na cestu.</p>
			<p class="MLP_text ParaOverride-1">„Ano. Je třeba, aby rozpoznala tváře a&#160;rozeznala lidi. Je to pro jejich bezpečnost.“</p>
			<p class="MLP_text ParaOverride-1">Pan Lorry, jemuž začalo být Defargeovo počínání nápadné, nejistě na něj pohlédl a&#160;jal se kráčet napřed. Obě ženy šly za nimi&#160;– a&#160;druhá žena byla Mstitelka.</p>
			<p class="MLP_text ParaOverride-1">Co nejrychleji prošli ulicemi, jež je dělily od cíle, vystoupili po schodišti do nového bydliště, Jerry je vpustil dovnitř a&#160;zastihli tam pak Lucii samotnou, jak pláče. Zachvátila ji radost, když jí pan Lorry pověděl zprávu o&#160;jejím manželovi, a&#160;stiskla ruku, jež jí podala lístek od něho&#160;– nepomyslivši ani, co tato ruka dělala za noci v&#160;jeho blízkosti a&#160;co by mu byla patrně udělala, nebýt náhody.</p>
			<p class="MLP_text ParaOverride-1">„Moje nejdražší&#160;– buď statečná. Jsem v&#160;pořádku a&#160;tvůj otec má možnost v&#160;mé věci zasáhnout. Odpověď poslat nemůžeš. Dej za mne políbení našemu dítěti.“</p>
			<p class="MLP_text ParaOverride-1">To bylo vše, co tu bylo napsáno. Ale pro tu, jež lístek dostala, bylo toho tolik, že se obrátila od Defargea k&#160;jeho ženě a&#160;políbila jednu z&#160;jejích pletoucích rukou. Byl to vášnivý, vděčný, ženský počin lásky, ale ruka na to neodpověděla&#160;– studeně a&#160;těžce sklesla a&#160;dala se opět do pletení.</p>
			<p class="MLP_text ParaOverride-1">Když se Lucie dotkla té ruky, něco ji zarazilo. Strnula náhle, chtějíc právě vložit lístek za ňadra, a&#160;s&#160;rukama u&#160;hrdla pohlédla zděšeně na paní Defargeovou. Paní Defargeová zvedla obočí a&#160;čelo s&#160;mrazivým a&#160;bezcitným pohledem.</p>
			<p class="MLP_text ParaOverride-1">„Moje drahá,“ promluvil pan Lorry, aby jí dal vysvětlení, „v ulicích jsou časté nepokoje, a&#160;přestože není pravděpodobno, že by vás někdo obtěžoval, chce paní Defargeová vidět ty, které by v&#160;takovém případě mohla ochránit, aby je pak poznala&#160;– aby mohla dosvědčit jejich totožnost. Doufám,“ pravil pan Lorry, váhaje poněkud při těch upokojivých slovech, když na něj kamenné počínání všech těch tří čím dál víc doléhalo, „že to říkám správně, občane Defargei?“</p>
			<p class="MLP_text ParaOverride-1">Defarge se ponuře podíval na svou ženu a&#160;místo odpovědi vydal ze sebe jen nevlídné zabručení na souhlas.</p>
			<p class="MLP_text ParaOverride-1">„Bylo by nejlépe, Lucie,“ pravil pan Lorry, dělaje všechno, co bylo v&#160;moci jeho hlasu i&#160;chování, aby ji uchlácholil, „kdybyste sem přivedla svoje drahé dítě i&#160;milou slečnu Prossovou. Slečna Prossová je Angličanka, Defargei, a&#160;neumí francouzsky.“</p>
			<p class="MLP_text ParaOverride-1">Řečená dáma, jejíž zakořeněné přesvědčení, že se může bezpečně pustit do křížku s&#160;kterýmkoli cizincem, nebylo otřeseno neštěstím ani nebezpečím, objevila se tu se založenýma rukama a&#160;anglicky řekla Mstitelce, na kterou její zrak padl nejdřív: „To bych řekla, vy jedna nestoudnice! Doufám, že tedy vám se vede doopravdy dobře!“ Obdařila i&#160;paní Defargeovou britským zakašláním, ale ani jedna z&#160;těch dvou si jí nevšímala.</p>
			<p class="MLP_text ParaOverride-1">„Tohle je jeho dítě?“ pravila paní Defargeová, ustavši po prvé v&#160;práci a&#160;ukazujíc na maličkou Lucii pletacím drátem, jako by to byl prst osudu.</p>
			<p class="MLP_text ParaOverride-1">„Ano, paní,“ odpověděl pan Lorry, „to je milovaná dceruška našeho nešťastného vězně, jeho jediné dítě.“</p>
			<p class="MLP_text ParaOverride-1">Stín, provázející paní Defargeovou a&#160;její společníky, jako by byl dopadl na dítě tak hrozivě a&#160;temně, že matka instinktivně po­klekla na zem vedle něho a&#160;přitiskla je na prsa. Stín, provázející paní Defargeovou a&#160;její společníky, jako by byl tak hrozivě a&#160;temně dopadl na matku i&#160;na dítě.</p>
			<p class="MLP_text ParaOverride-1">„Stačí, manželi,“ pravila paní Defargeová. „Viděla jsem je. Můžeme jít.“</p>
			<p class="MLP_text ParaOverride-1">V&#160;jejím zdrženlivém chování bylo však dost hrozivosti&#160;– nikoli viditelné a&#160;projevené, nýbrž nejasné a&#160;utajené&#160;– aby to polekanou Lucii přimělo položit prosebně ruku na šaty paní Defargeové a&#160;říci:</p>
			<p class="MLP_text ParaOverride-1">„Budete hodná na mého ubohého manžela. Neublížíte mu. Pomů­žete mi, co jen budete moci, abych ho mohla spatřit?“</p>
			<p class="MLP_text ParaOverride-1">„Mně tady do vašeho manžela nic není,“ pravila paní Defargeová, shlížejíc na ni s&#160;dokonalým sebeovládáním. „Mám tu na starosti dceru vašeho otce.“</p>
			<p class="MLP_text ParaOverride-1">„Buďte tedy kvůli mně milosrdná k&#160;mému muži. Kvůli mému dítěti! Sepne tu ruce před vámi a&#160;bude vás prosit, abyste byla milosrdná. Víc se bojíme vás než těch ostatních.“ </p>
			<p class="MLP_text ParaOverride-1">Paní Defargeová to přijala jako poklonu a&#160;pohlédla na svého manžela. Defarge, jenž si v&#160;trapné tísni okusoval nehet u&#160;palce a&#160;díval se na ni, nasadil na tváři příkřejší výraz.</p>
			<p class="MLP_text ParaOverride-1">„Co vám to napsal manžel na tom lístečku?“ zeptala se paní Defargeová s&#160;mrazivým úsměvem. „Možnost zasáhnout; říká tam něco o&#160;možnosti zasáhnout?“</p>
			<p class="MLP_text ParaOverride-1">„Říká tady,“ pravila Lucie, vyjímajíc spěšně lístek ze záňadří, utkvívajíc však očima na té, jež se tázala, nikoli na něm, „že můj otec má velkou možnost zasáhnout.“</p>
			<p class="MLP_text ParaOverride-1">„To ho tedy jistě osvobodí!“ pravila paní Defargeová. „Už určitě.“</p>
			<p class="MLP_text ParaOverride-1">„Zapřísahám vás jako manželka a&#160;matka,“ zvolala Lucie s&#160;největší naléhavostí, „abyste se mnou měla soucit a&#160;nedělala nic, co je ve vaší moci, proti mému nevinnému manželovi, ale abyste vší své moci využila v&#160;jeho prospěch. Pomyslete, že jsem žena, vaše sestra! Zapřísahám vás jako manželka a&#160;matka!“ Paní Defargeová, stále tak mrazivá, pohlédla na prosebnici, a&#160;obrátivši se pak k&#160;přítelkyni Mstitelce, pravila:</p>
			<p class="MLP_text ParaOverride-1">„K&#160;ženám a&#160;matkám, které jsme vídávaly, když nám bylo tolik let jako tomuhle dítěti a&#160;ještě méně, nemíval nikdo příliš velký ohled, že ne? Zažily jsme dost a&#160;dost často, že jejich muže a&#160;otce zavírali do vězení a&#160;odtrhovali od nich, že je to pravda? Celý život jsme viděly, jak naše sestry ženy trpí samy a&#160;jak trpí i&#160;jejich děti chudobou, nahotou, hladem, žízní, chorobami, nuzotou, útlakem a&#160;zanedbaností všeho druhu, že je to tak?“</p>
			<p class="MLP_text ParaOverride-1">„Nic jiného jsme neviděly,“ odpověděla Mstitelka. </p>
			<p class="MLP_text ParaOverride-1">„Dlouho a&#160;dlouho jsme to snášely,“ pravila paní Defargeová, obrá­tivši pohled zase na Lucii. „Uvažte sama! Je teď možné, aby pro nás nesnáze jediné ženy a&#160;matky tolik znamenaly?“ </p>
			<p class="MLP_text ParaOverride-1">Jala se opět plést a&#160;vyšla ven. Mstitelka šla za ní. Defarge vyšel poslední a&#160;zavřel dveře.</p>
			<p class="MLP_text ParaOverride-1">„Odvahu, drahá Lucie,“ pravil pan Lorry pozvedaje ji. „Odvahu, jen odvahu! Zatím to s&#160;námi dopadá dobře, mnohem lépe, než to dopadlo v&#160;poslední době s&#160;mnoha jinými ubohými lidmi. Vzpamatujte se a&#160;buďte vděčna Bohu!“</p>
			<p class="MLP_text ParaOverride-1">„Nejsem nevděčná, ale ta strašlivá žena jako by vrhala stín na mne i&#160;na všechny moje naděje.“</p>
			<p class="MLP_text ParaOverride-1">„Jděte, jděte!“ pravil pan Lorry. „Jakou to vidím malomyslnost v&#160;té statečné duši? Opravdu je to stín! Nemá to podstatu, Lucie.“</p>
			<p class="MLP_text ParaOverride-1">Avšak stín toho, jak si tu Defargeovi počínali, ležel temně i&#160;na něm a&#160;potají jej velmi zneklidňoval.</p>
		</div>
</body>
</html>