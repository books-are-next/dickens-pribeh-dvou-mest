<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-35" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_kapitola ParaOverride-1">Kapitola první <br/>Tajná záležitost</p>
			<p class="MLP_text_bez1radku ParaOverride-1">Pomalu cestoval ten, kdo jel z&#160;Anglie do Paříže na podzim roku sedmnáctistého devadesátého druhého. I&#160;kdyby byl býval svržený nešťastník francouzský král ve vší své slávě dosud na trůně, bylo by tu bývalo dost a&#160;dost zdržujících překážek v&#160;podobě rozbitých silnic, špatných kočárů a&#160;ubohých koní; změnivší se časy přidaly však k&#160;těmto překážkám ještě mnohé další. U&#160;každé městské brány a&#160;u&#160;každé vesnické mýtnice stála družina vlasteneckých občanů, kteří měli své národní muškety po boku ve stavu svrchovaně výbuš­né připravenosti a&#160;zastavovali všechny přicházející i&#160;odcházející, podrobovali je křížovému výslechu, prohlíželi jejich doklady, hledali jejich jména ve vlastních seznamech, vraceli je, posílali je, aby jeli dál, nebo je zadržovali a&#160;zajímali, jak jen podle vrtošivého uvážení nebo svévole rozhodli, že bude nejprospěšnější pro novou, jednotnou a&#160;nedělitelnou Republiku volnosti, rovnosti a&#160;bratrství nebo smrti.</p>
			<p class="MLP_text ParaOverride-1">Charles Darnay ujel jen velmi málo francouzských mil a&#160;již začal chápat, že pro něj není žádné naděje na návrat po těchto venkovských cestách dřív, dokud by nebyl v&#160;Paříži prohlášen za dobrého občana. Ať už se však stane cokoli, cestu dokončit musí. Nezanechal za sebou jedinou nepatrnou vesničku, nebyla za jeho zády spuštěna jediná silniční závora, aniž si uvědomil, že jsou to další železná vrata, která byla postavena mezi ním a&#160;Anglií. Všeobecná pozorná bdělost ho tak obkličovala, že kdyby byl býval lapen do sítě nebo dopravován k&#160;svému cíli v&#160;kleci, nebyl by si mohl víc uvědomit naprostou ztrátu svobody.</p>
			<p class="MLP_text ParaOverride-1">Tato všeobecná pozorná bdělost nejen ho zastavovala dvacetkrát, než ujel vzdálenost mezi dvěma stanicemi, nýbrž zdržovala též jeho jízdu dvacetkrát za den tím, že stráže přijížděly za ním a&#160;vracely ho zpět, že mu přijížděly vstříc a&#160;již napřed ho zastavovaly, jely pak s&#160;ním a&#160;hlídaly ho. Byl už několik dní na cestě přes Francii, když ulehl vyčerpán k&#160;spánku v&#160;nevelkém městě na hlavní silnici ještě velmi daleko od Paříže.</p>
			<p class="MLP_text ParaOverride-1">Dostal se vůbec tak daleko jen proto, že se vždy vykazoval dopisem zmučeného Gabella z&#160;jeho vězení v&#160;Abbaye. Na strážnici tohoto malého města měl takové nesnáze, že teď, jak cítil, jistě nastane rozhodný okamžik jeho cesty. A&#160;tak byl pramálo překvapen, když ho o&#160;půlnoci probudili v&#160;nevelkém hostinci, kam ho poslali, aby tam do rána setrval.</p>
			<p class="MLP_text ParaOverride-1">Probudil ho nesmělý místní hodnostář s&#160;třemi ozbrojenými vlastenci v&#160;hrubých červených čepicích a&#160;s&#160;dýmkami v&#160;ústech, kteří se posadili na postel.</p>
			<p class="MLP_text ParaOverride-1">„Pošlu vás, emigrante, do Paříže v&#160;ozbrojeném doprovodu,“ pravil hodnostář.</p>
			<p class="MLP_text ParaOverride-1">„Netoužím, občane, po ničem jiném než se dostat do Paříže, ale bez ozbrojeného doprovodu bych se obešel.“</p>
			<p class="MLP_text ParaOverride-1">„Ticho!“ zvolal jeden z&#160;mužů v&#160;rudé čepici a&#160;pažbou muškety udeřil do pokrývky na posteli. „Ticho, šlechtici!“</p>
			<p class="MLP_text ParaOverride-1">„Je to tak, jak tenhle dobrý vlastenec říká,“ pravil nesmělý hodnostář. „Jste šlechtic, musíte tedy dostat ozbrojený doprovod&#160;– a&#160;zaplatit za něj.“</p>
			<p class="MLP_text ParaOverride-1">„Nemám na vybranou,“ pravil Charles Darnay.</p>
			<p class="MLP_text ParaOverride-1">„Na vybranou! Slyšíte ho!“ zvolal týž zamračený muž v&#160;rudé čapce. „Jako by to nebylo pro něj štěstí, že dostane ochranu před pověšením na lampě!“</p>
			<p class="MLP_text ParaOverride-1">„Je to pořád tak, jak tenhle dobrý vlastenec říká,“ pravil hod­nostář. „Vstaňte a&#160;oblékněte se, emigrante.“</p>
			<p class="MLP_text ParaOverride-1">Darnay uposlechl a&#160;byl pak odveden zpět do strážnice, kde jiní vlastenci v&#160;hrubých rudých čepicích kouřili, pili a&#160;spali kolem ohně. Zaplatil zde veliké peníze za ozbrojený doprovod a&#160;vydal se pak odtud ve tři hodiny k&#160;jitru na cestu po rozmáčené silnici.</p>
			<p class="MLP_text ParaOverride-1">Ozbrojenými průvodci mu byli dva vlastenci na koních, v&#160;rudých čepicích s&#160;trojbarevnými kokardami, vyzbrojení národními mušketami a&#160;šavlemi, z&#160;nichž každý jel po jednom jeho boku. Eskortovaný sám řídil svého koně, ale k&#160;jeho uzdě byl volně přivázán provaz, jehož konec si jeden z&#160;vlastenců ovázal kolem zápěstí. Takto se vydali vpřed, zatím co je prudký déšť řezal do tváří; těžkým dragounským krokem přejeli nerovnou městskou dlažbu a&#160;octli se v&#160;hlubokém blátě silnice. Takto beze změny, leč že střídali koně a&#160;koně střídali krok, projeli všechny ty blátivé míle, jež je dělily od hlavního města.</p>
			<p class="MLP_text ParaOverride-1">Jeli vždy za noci, zastavujíce hodinu nebo dvě po svítání a&#160;odpočívajíce pak až do soumraku. Průvodci byli oblečeni tak uboze, že si omotávali slámu kolem bosých nohou a&#160;slámou pokrývali ramena, oblečená v&#160;hadry, aby se chránili před vlhkem. Nehledě k&#160;osobnímu nepohodlí, že je takto střežen, a&#160;nehledě k&#160;úvahám o&#160;nebezpečí, jež mu hrozilo z&#160;toho, že jeden z&#160;vlastenců byl ustavičně opilý a&#160;velmi nedbale zacházel se svou mušketou, nepřipouštěl Charles Darnay, aby v&#160;něm tato omezení, jimž se musel podřídit, vyvolávala nějaké vážné obavy; neboť tohle všechno, jak sám uvažoval, naprosto nemá co říci k&#160;případu, jenž nebyl dosud projednán, a&#160;v&#160;ničem to nezmění jeho výpovědi, které potvrdí vězeň z&#160;Abbaye.</p>
			<p class="MLP_text ParaOverride-1">Když však přijeli do města Beauvais&#160;– přijeli navečer, když byly ulice plné lidí&#160;– nemohl skrývat sám před sebou, že věci vypadají velmi znepokojivě. Když sestupoval na nádvoří před poštovní stanicí z&#160;koně, shromáždil se kolem něho zlověstný dav a&#160;mnohé hlasy volaly: „Dolů s&#160;emigrantem!“</p>
			<p class="MLP_text ParaOverride-1">Zarazil se, když se již chystal seskočit z&#160;koně, opět usedl do sedla, neboť to bylo nejbezpečnější místo, a&#160;pravil:</p>
			<p class="MLP_text ParaOverride-1">„Jaký emigrant, přátelé! Což nevidíte, že jsem z&#160;vlastní vůle přijel sem do Francie?“</p>
			<p class="MLP_text ParaOverride-1">„Jsi prokletý emigrant,“ zvolal jakýsi kovář a&#160;zuřivě se k&#160;němu hnal tlačenicí s&#160;kladivem v&#160;ruce, „a jsi prokletý šlechtic!“ </p>
			<p class="MLP_text ParaOverride-1">Poštmistr se postavil mezi tohoto muže a&#160;jezdcovu uzdu (k níž kovář zřejmě mířil) a&#160;řekl chlácholivě: „Jen ho nech, jen ho nech! Bude v&#160;Paříži souzen.“</p>
			<p class="MLP_text ParaOverride-1">„Souzen!“ opakoval kovář a&#160;rozmáchl se kladivem. „A&#160;odsouzen jako zrádce.“ Po těch slovech se ozvaly z&#160;davu výkřiky souhlasu.</p>
			<p class="MLP_text ParaOverride-1">Zaraziv poštmistra, jenž se chystal otočit koňovu hlavu směrem do dvora poštovní stanice (opilý vlastenec zatím klidně seděl v&#160;sedle a&#160;přihlížel, maje provaz otočen kolem zápěstí), Darnay pravil, jakmile jen ho bylo možno slyšet: „Přátelé, mýlíte se a&#160;jste klamáni. Nejsem zrádce.“</p>
			<p class="MLP_text ParaOverride-1">„Lže!“ zvolal kovář. „Od vydání dekretu je to zrádce. Jeho život propadl lidu. Jeho prokletý život mu už nepatří!“ </p>
			<p class="MLP_text ParaOverride-1">Ve chvíli, kdy Darnay vyčetl z&#160;očí davu, že se na něj v&#160;příštím okamžiku vrhne, zavedl poštmistr jeho koně do dvora, průvodci vjeli tam s&#160;ním těsně při jeho bocích a&#160;poštmistr pak ještě zavřel i&#160;upevnil vetchá vrata. Kovář do nich udeřil kladivem, dav křičel, ale nic víc se nestalo.</p>
			<p class="MLP_text ParaOverride-1">„Jaký je to dekret, co o&#160;něm mluvil ten kovář?“ zeptal se Darnay poštmistra, když mu byl poděkoval a&#160;když teď stál vedle něho na dvoře.</p>
			<p class="MLP_text ParaOverride-1">„Opravdu dekret o&#160;prodeji majetku emigrantů.“</p>
			<p class="MLP_text ParaOverride-1">„Kdy byl vydán?“</p>
			<p class="MLP_text ParaOverride-1">„Čtrnáctého.“</p>
			<p class="MLP_text ParaOverride-1">„Právě v&#160;den, kdy jsem odjížděl z&#160;Anglie!“</p>
			<p class="MLP_text ParaOverride-1">„Všichni říkají, že je to jen jeden z&#160;několika dekretů a&#160;že budou vydány další&#160;– jestli už nebyly vydány&#160;– kterými budou všichni emigran­ti zbaveni občanství, a&#160;kdo se z&#160;nich vrátí, bude odsouzen k&#160;smrti. Tohle tím právě myslil, když říkal, že váš život vám už nepatří.“</p>
			<p class="MLP_text ParaOverride-1">„Ale žádný takový dekret nebyl ještě vydán?“</p>
			<p class="MLP_text ParaOverride-1">„Co já mohu vědět!“ pravil poštmistr a&#160;pokrčil rameny. „Možná, že už je vydán, možná, že teprve bude vydán. Tím se nic nemění. V&#160;tom si nevyberete.“</p>
			<p class="MLP_text ParaOverride-1">Odpočívali na troše slámy na půdě až do půlnoci, a&#160;když pak celé město spalo, vydali se na další cestu. I&#160;s&#160;nejběžnějšími věcmi nastaly převratné změny, pro něž se celá ta divoká jízda zdála být neskutečná, a&#160;nikoli nejméně bylo podivné, jak málo se všude spalo. Když byli dlouho osaměle klusali po pusté silnici, přijížděli náhle k&#160;ubohé skupince chatrčí, jež nebyly ponořeny v&#160;temnotu, nýbrž se třpytily světly, a&#160;zastihovali tam lidi, jak se jako přízraky uprostřed noci drží za ruce a&#160;tančí kolem usychajícího stromu Svobody nebo jak jsou všichni shromážděni do houfu a&#160;společně zpívají písně o&#160;svobodě. Ale na štěstí padl té noci na Beauvais spánek a&#160;pomohl jim tak odjet z&#160;města, aby se znovu mohli vydat do samoty a&#160;opuštěnosti, klusat dál předčasným chladem a&#160;vlhkem mezi vymrskanými poli, jež letos nedala žádnou úrodu, pak zas mezi zčernalými troskami vypálených domů, až je vždy ze zálohy překvapily a&#160;prudce zarazily hlídky vlastenců, bdící na stráži po všech cestách.</p>
			<p class="MLP_text ParaOverride-1">Konečně pak za úsvitu dospěli k&#160;pařížským hradbám. Když přijeli k&#160;bráně, byla uzavřena a&#160;stála před ní silná stráž.</p>
			<p class="MLP_text ParaOverride-1">„Kde jsou doklady toho zajatce?“ tázal se rázně vypadající velitel, kterého povolal strážný.</p>
			<p class="MLP_text ParaOverride-1">Charles Darnay, přirozeně tím nepříjemným slovem dotčen, požádal velitele, aby vzal na vědomí, že cestuje svobodně a&#160;že je francouzský občan, jemuž byl pro neklid v&#160;zemi vnucen ozbrojený doprovod, za který zaplatil.</p>
			<p class="MLP_text ParaOverride-1">„Kde jsou doklady toho zajatce?“ opakoval týž muž, aniž si ho všiml.</p>
			<p class="MLP_text ParaOverride-1">Opilý vlastenec je měl v&#160;čepici a&#160;podal je veliteli. Pohlédnuv na Gabellův dopis, projevil velitel jakési zmatené překvapení a&#160;s&#160;pronikavou pozorností se podíval na Darnaye.</p>
			<p class="MLP_text ParaOverride-1">Aniž pak řekl jediné slovo, odešel od ozbrojeného doprovodu i&#160;od doprovázeného a&#160;vešel do strážnice, zatím co oni tam před branou zůstali sedět na koních. Když se tak v&#160;tomto napětí rozhlédl kolem sebe, spatřil Charles Darnay, že bránu hlídá smíšená stráž vojáků a&#160;vlastenců, ale vlastenců bylo mnohem víc; a&#160;viděl také, že vozy venkovanů, vezoucí do města zásoby, a&#160;podobní lidé i&#160;náklady byli vpouštěni bez obtíží, zatím co odejít z&#160;města bylo i&#160;lidem nejprostším velmi nesnadno. Početný zástup mužů a&#160;žen, promíšený dobytkem a&#160;povozy nejrůznějšího druhu, čekal tu u&#160;brány, až bude moci pokračovat v&#160;cestě; ale zjišťování totožnosti bylo tak přísné, že lidé pronikali ven z&#160;hradeb velmi pomalu. Někteří z&#160;těch lidí, kteří věděli, že budou ještě dlouho čekat, než se dostanou na řadu, odcházeli stranou a&#160;uléhali na zem, aby se prospali nebo aby si zakouřili, zatím co ostatní mezi sebou hovořili nebo se potulovali kolem. Rudé čapky a&#160;trojbarevné kokardy měli všichni, muži i&#160;ženy.</p>
			<p class="MLP_text ParaOverride-1">Když tak proseděl v&#160;sedle asi půl hodiny, všímaje si všech věcí kolem, spatřil Darnay, že opět před ním stojí onen velitel a&#160;přikazuje stráži, aby otevřela závoru. Dal pak opilému i&#160;střízlivému průvodci potvrzení, že odevzdali eskortovaného do jeho rukou, a&#160;jej pak požádal, aby sestoupil. Učinil tak a&#160;oba vlastenci, odvádějíce s&#160;sebou jeho znaveného koně, odjeli zpět, aniž vstoupili do města.</p>
			<p class="MLP_text ParaOverride-1">Vešel pak s&#160;oním velitelem do strážnice, jež páchla obyčejným vínem a&#160;tabákem a&#160;kde postávali i&#160;polehávali vojáci a&#160;vlastenci, spící i&#160;bdící, opilí i&#160;střízliví, a&#160;jiní zas v&#160;nejrůznějších stavech mezi spánkem a&#160;bděním, mezi opilostí a&#160;střízlivostí. Světlo ve strážnici, pocházející napůl z&#160;dohořívajících olejových lamp, jež tu svítily za noci, napůl ze zatažené oblohy nadcházejícího dne, mělo také podle toho jakýsi neurčitý ráz. Na stole ležely rozevřeny nějaké seznamy a&#160;před nimi seděl důstojník drsného a&#160;zamračeného vzhledu.</p>
			<p class="MLP_text ParaOverride-1">„Občane Defargei,“ pravil tomu, jenž doprovázel Darnaye, když byl vzal kus papíru, na který se chystal psát, „je tohle emigrant jménem Evrémonde?“</p>
			<p class="MLP_text ParaOverride-1">„Je to on.“</p>
			<p class="MLP_text ParaOverride-1">„Váš věk, Evrémonde?“</p>
			<p class="MLP_text ParaOverride-1">„Třicet sedm.“</p>
			<p class="MLP_text ParaOverride-1">„Jste ženat, Evrémonde?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Kde jste se oženil?“</p>
			<p class="MLP_text ParaOverride-1">„V&#160;Anglii.“</p>
			<p class="MLP_text ParaOverride-1">„Samozřejmě. Kde je vaše žena, Evrémonde?“</p>
			<p class="MLP_text ParaOverride-1">„V&#160;Anglii.“</p>
			<p class="MLP_text ParaOverride-1">„Samozřejmě. Budete dopraven do vězení La Force, Evrémonde.“</p>
			<p class="MLP_text ParaOverride-1">„Spravedlivé nebe!“ zvolal Darnay. „Na základě jakého zákona a&#160;pro jaký zločin?“</p>
			<p class="MLP_text ParaOverride-1">Důstojník vzhlédl na okamžik od svého papíru.</p>
			<p class="MLP_text ParaOverride-1">„Od té doby, co jste tu byl naposled, Evrémonde, máme nové zákony a&#160;nové zločiny.“ Řekl to s&#160;nevlídným úsměvem a&#160;psal dál.</p>
			<p class="MLP_text ParaOverride-1">„Prosím, abyste si uvědomili, že jsem přijel do Francie z&#160;vlastní vůle, abych vyhověl žádosti svého krajana, která leží tam před vámi. Nedožaduji se ničeho jiného, než aby se mi co nejdříve dostalo k&#160;tomu příležitosti. Což na to nemám právo?“</p>
			<p class="MLP_text ParaOverride-1">„Emigranti nemají žádná práva, Evrémonde,“ zněla netečná odpověď. Důstojník psal dál, až dopsal, přečetl po sobě, co napsal, vysál inkoust a&#160;podal papír Defargeovi se slovy: „Tajná záležitost.“</p>
			<p class="MLP_text ParaOverride-1">Defarge pokynul s&#160;papírem v&#160;ruce zajatci, aby šel za ním. Zajatec uposlechl a&#160;dva vlastenci šli s&#160;nimi jako stráž.</p>
			<p class="MLP_text ParaOverride-1">„Jste vy ten člověk,“ pravil potichu Defarge, když sestoupili po schodech strážnice a&#160;vešli do Paříže, „co se oženil s&#160;dcerou doktora Manetta, vězněného kdysi v&#160;Bastile, které už není?“</p>
			<p class="MLP_text ParaOverride-1">„Ano,“ odpověděl Darnay, překvapeně na něj pohlédnuv.</p>
			<p class="MLP_text ParaOverride-1">„Jmenuji se Defarge a&#160;mám vinárnu v&#160;čtvrti Saint Antoine. Možná, že jste o&#160;mne slyšel.“</p>
			<p class="MLP_text ParaOverride-1">„K&#160;vám si přišla moje žena pro svého otce? Ano!“</p>
			<p class="MLP_text ParaOverride-1">Slovo „žena“ připomnělo Defargeovi jakousi chmurnou myšlenku a&#160;řekl s&#160;náhlou netrpělivostí: „Ve jménu té novorozené řízné ženské, které se říká gilotina, proč jen jste přijel do Francie?“</p>
			<p class="MLP_text ParaOverride-1">„Slyšel jste před chvílí, proč jsem přijel. Což nevěříte, že je to pravda?“</p>
			<p class="MLP_text ParaOverride-1">„Zlá pravda pro vás,“ pravil Defarge se svraštěným obočím a&#160;hledě přímo před sebe.</p>
			<p class="MLP_text ParaOverride-1">„Připadám si tu úplně ztracen. Všechno se tu tak neslýchaně změnilo, všechno je tu tak unáhleně nespravedlivé, že jsem tu docela ztracen. Můžete mi poskytnout malou pomoc?“</p>
			<p class="MLP_text ParaOverride-1">„Nemohu.“ Defarge stále hovořil, hledě přímo před sebe. „Můžete mi odpovědět na jedinou otázku?“</p>
			<p class="MLP_text ParaOverride-1">„To snad mohu. Podle toho, jaká bude. Vyslovit ji můžete.“</p>
			<p class="MLP_text ParaOverride-1">„Budu mít spojení s&#160;vnějším světem z&#160;toho vězení, do kterého jsem tak nespravedlivě veden?“</p>
			<p class="MLP_text ParaOverride-1">„To poznáte.“</p>
			<p class="MLP_text ParaOverride-1">„Nebudu tam bez soudu pohřben, aniž mi bude dána možnost předložit svůj případ k&#160;projednání?“</p>
			<p class="MLP_text ParaOverride-1">„To uvidíte. Ale co na tom? Jiní lidé byli dříve podobně pohřbeni v&#160;horších vězeních.“</p>
			<p class="MLP_text ParaOverride-1">„Ale já je tak nepohřbíval, občane Defargei.“</p>
			<p class="MLP_text ParaOverride-1">Defarge se na něj v&#160;odpověď zamračeně podíval a&#160;šel dál v&#160;uvzatém<span class="CharOverride-1"><span id="footnote-004-backlink"><a class="_idFootnoteLink _idGenColorInherit" href="../Text/pribeh_dvou_mest_038.xhtml#footnote-004">5</a></span></span> mlčení. Čím hlouběji se propadal do tohoto mlčení, tím slabší byla naděje&#160;– tak se aspoň Darnay domníval&#160;– že se byť jen o&#160;maličko obměkčí. A&#160;tak spěšně řekl:</p>
			<p class="MLP_text ParaOverride-1">„Je pro mě svrchovaně důležité (víte sám, občane, dokonce lépe než já, jak je to pro mne důležité), aby pan Lorry z&#160;Tellsonovy banky, Angličan, který je právě v&#160;Paříži, dostal zprávu bez jakéhokoli dalšího vysvětlení, že jsem byl uvržen do vězení La Force. Můžete to pro mne zařídit?“</p>
			<p class="MLP_text ParaOverride-1">„Nic pro vás neudělám,“ odpověděl Defarge nevlídně. „Jsem povinen sloužit jen vlasti a&#160;lidu. Přísahal jsem na to a&#160;sloužím jim proti vám. Neudělám pro vás nic.“</p>
			<p class="MLP_text ParaOverride-1">Charles Darnay věděl, že je beznadějné dál se ho doprošovat, a&#160;nadto se to dotklo jeho pýchy. Když tak mlčky kráčeli dál, nemohl nepozorovat, jak lidé už uvykli pohledu na zajatce, jenž je veden ulicí. Ani děti si ho takřka nevšímaly. Několik chodců otočilo hlavu a&#160;pohrozilo mu prstem jako šlechtici; jinak tu byl dobře oblečený člověk, jdoucí do vězení, právě tak málo pozoruhodný jako dělník v&#160;pracovních šatech, jdoucí do práce. V&#160;kterési úzké, temné a&#160;špinavé uličce stál na židli vzrušený řečník a&#160;hovořil k&#160;vzrušenému posluchačstvu o&#160;zločinech, jichž se proti lidu dopustil král a&#160;královská rodina. Z&#160;několika slov, jež zachytil z&#160;úst tohoto muže, dověděl se Charles Darnay po prvé, že král je ve vězení a&#160;že cizí vyslanci do posledního odjeli z&#160;Paříže. Po cestě (mimo Beauvais) neslyšel naprosto nic. Ozbrojený doprovod a&#160;všeobecná bdělost stráží ho úplně zbavovala všech zpráv.</p>
			<p class="MLP_text ParaOverride-1">Věděl teď ovšem, že upadl do nebezpečí daleko většího, než v&#160;jakém se octl, když opustil Anglii. Věděl, že nebezpečí kolem něho rychle vzrůstá a&#160;že může vzrůst ještě mnohem rychleji. Nemohl nyní jinak než připustit, že by se nebyl patrně vydal na cestu, kdyby byl věděl, co se již v&#160;několika málo dnech stane. A&#160;přece jeho tušení nebyla tak temná, jak by se byla mohla jevit ve světle těchto posledních událostí. I&#160;když budoucnost byla nejistá, byla to budoucnost neznámá a&#160;v&#160;její mlhavosti byla neurčitá naděje. Strašlivé krveprolití, trvající celé dny a&#160;noci, jež mělo v&#160;době tak nedaleké vtisknout obrovské znamení krve právě blahoslavenému času sklizně, předvídal právě tak málo, jako by bylo bývalo vzdáleno ještě statisíce let. „Novorozenou říznou ženskou, zvanou gilotina“, znal právě tak jako většina lidí jen podle jména. Hrozné činy, které se měly již tak brzy stát, nezrodily se patrně ještě ani v&#160;hlavách jejich vykonavatelů. Jak tedy měl proniknout jejich odraz do matných představ jemné duše?</p>
			<p class="MLP_text ParaOverride-1">Tušil, že je pravděpodobno nebo dokonce zcela jisto, že bude nespravedlivě a&#160;dlouho vězněn v&#160;kruté odloučenosti od ženy a&#160;dítěte; ničeho jiného se však nikterak zřetelně neděsil. S&#160;tímto břemenem na duši, jež bylo dost a&#160;dost těžké, když je teď nesl s&#160;sebou na pusté vězeňské nádvoří, dospěl konečně do věznice La Force.</p>
			<p class="MLP_text ParaOverride-1">Železnou branku jim otevřel muž s&#160;odulou tváří a&#160;Defarge mu odevzdal „emigranta Evrémonda“.</p>
			<p class="MLP_text ParaOverride-1">„Ke všem čertům! Kolik jich ještě bude!“ zvolal muž s&#160;odulou tváří.</p>
			<p class="MLP_text ParaOverride-1">Defarge přijal potvrzení, aniž si zvolání povšiml, a&#160;provázen oběma vlastenci odešel.</p>
			<p class="MLP_text ParaOverride-1">„Říkám to pořád,“ pravil žalářník, když zůstal sám se svou ženou, „kolik jich u&#160;čerta ještě bude!“</p>
			<p class="MLP_text ParaOverride-1">Žalářníkova žena, neznajíc žádnou odpověď na tuto otázku, pravila jenom: „Člověk musí mít trpělivost, můj milý!“ Tři další žalářníci, kteří přišli, když je byla zavolala úderem na zvon, opakovali tu myšlenku a&#160;jeden z&#160;nich dodal: „Ve jménu svobody,“ což znělo na tomto místě jako závěr poněkud nevhodný.</p>
			<p class="MLP_text ParaOverride-1">Vězení La Force bylo chmurné, temné i&#160;špinavé a&#160;byl v&#160;něm hrozný zápach nezdravého spánku. Je zvláštní, jak rychle vyvstane odporný zápach vězeňského spánku všude tam, kde se nedbá o&#160;čistotu!</p>
			<p class="MLP_text ParaOverride-1">„A&#160;k&#160;tomu je to ještě tajná záležitost,“ bručel žalářník, když se podíval na popsaný papír. „Jako bych už nebyl k&#160;prasknutí plný samých tajností!“</p>
			<p class="MLP_text ParaOverride-1">Ve špatné náladě položil papír na hromadu jiných papírů a&#160;Charles Darnay pak půl hodiny čekal, co se mu zlíbí s&#160;ním dál udělat; chvílemi chodil sem a&#160;tam klenutou místností se silnými zdmi, chvílemi usedal na kamenné sedátko, zdržován tu proto, aby se vtiskl do paměti hlavního žalářníka a&#160;jeho podřízených.</p>
			<p class="MLP_text ParaOverride-1">„Pojďte!“ pravil hlavní žalářník, když vzal do ruky klíče. „Pojďte se mnou, emigrante!“</p>
			<p class="MLP_text ParaOverride-1">V&#160;bezútěšném přítmí věznice jej tento nový strážce vedl chodbami a&#160;po schodištích, mnohé dveře za nimi zapadly a&#160;byly zamčeny, až konečně přišli do veliké, nízce klenuté místnosti, jež byla pře­plněna vězni obou pohlaví. Ženy seděly u&#160;dlouhého stolu, četly tam, psaly, pletly, šily nebo vyšívaly; muži většinou stáli za jejich židlemi nebo chodili sem a&#160;tam po místnosti.</p>
			<p class="MLP_text ParaOverride-1">Sloučiv v&#160;duchu bezděky tyto vězně s&#160;hanebnými zločiny, nový příchozí polekaně před tou společností ustoupil o&#160;krok zpět. Ale bylo dovršující neskutečností jeho dlouhé neskutečné cesty, když všichni naráz vstali, aby jej přivítali, doprovázejíce to veškerými zjemnělostmi mravů té doby, všemi půvabnými dvornostmi, co jich znali.</p>
			<p class="MLP_text ParaOverride-1">Tak podivně byly ty zjemnělosti zastřeny vězeňským příšeřím, tak strašidelně vypadaly ve vší té špíně a&#160;bídě, že Charlesu Darnayovi připadlo, jako by se tu byl octl ve společnosti mrtvých. Všechno jsou to přízraky! Přízrak krásy, přízrak vznešenosti, přízrak elegance, přízrak pýchy, přízrak bezstarostnosti, přízrak duchaplnosti, přízrak mládí, přízrak staroby, všechny tu čekaly, až budou propuštěny z&#160;tohoto pustého pobřeží, a&#160;všechny k&#160;němu obrátily oči, změněné smrtí, která pro ně nastala, když sem vešly.</p>
			<p class="MLP_text ParaOverride-1">Zůstal údivem nepohnutě stát. Žalářník, který stál po jeho boku, i&#160;ostatní žalářníci kolem, kteří byli na běžné vykonávání svých úkolů dost dobře oblečeni, vypadali tak nesmírně neotesaně v&#160;porovnání s&#160;lítostícími matkami a&#160;jejich kvetoucími dcerami&#160;– v&#160;porovnání s&#160;těmi přízraky koketerie, mladé krásy i&#160;zjemněle vychované ženské zralosti&#160;– že to už úplně vyvracelo veškeru pravděpodobnost a&#160;všechny zkušenosti, jimiž přízračný výjev beztak již otřásl. Ano, samé přízraky. Ano, celá jeho neskutečná cesta, to byla jen jakási zhoršující se choroba, jež v&#160;něm tyto pochmurné přízraky vyvolala.</p>
			<p class="MLP_text ParaOverride-1">„Ve jménu tohoto nešťastného shromáždění,“ pravil jakýsi pán urozeného vzezření i&#160;způsobů, když byl postoupil vpřed, „mám čest vás uvítat v&#160;La Force a&#160;projevit vám účast nad neštěstím, které vás přivedlo mezi nás. Kéž váš zdejší pobyt brzy šťastně skončí! Jinde by to byla dotěrnost, zde však není, jestliže se vás zeptám na vaše jméno a&#160;stav.“</p>
			<p class="MLP_text ParaOverride-1">Charles Darnay se vzchopil a&#160;odpověděl slovy tak příhodnými, jak jen byl schopen.</p>
			<p class="MLP_text ParaOverride-1">„Doufám však,“ pravil onen pán a&#160;zrakem přitom sledoval hlavního žalářníka, jenž kráčel přes místnost, „že váš případ není tajná záležitost?“</p>
			<p class="MLP_text ParaOverride-1">„Nerozumím, co se těmi slovy myslí, ale slyšel jsem, že tomu tak je.“</p>
			<p class="MLP_text ParaOverride-1">„Ach, jak je nám to líto! Tolik vás všichni litujeme! Ale jen odvahu; v&#160;naší společnosti bylo několik tajných případů a&#160;trvalo to jen velmi krátce.“ Pak dodal hlasitěji: „Bolí mě, musím-li přítomným sdělit, že jde o&#160;tajný případ.“</p>
			<p class="MLP_text ParaOverride-1">Bylo slyšet mnohé tiché projevy soustrasti, když Charles Darnay přecházel místnost směrem k&#160;zamřížovaným dveřím, kde ho očekával žalářník, a&#160;bylo slyšet mnohé hlasy&#160;– mezi nimiž vynikaly něžné a&#160;soucitné hlasy žen&#160;– jež mu přály vyváznutí a&#160;vybízely ho k&#160;odvaze. Obrátil se u&#160;mřížových dveří, aby jim ze srdce poděkoval, pak se dveře vedeny žalářníkovou rukou zavřely a&#160;přízraky mu navždy zmizely z&#160;očí.</p>
			<p class="MLP_text ParaOverride-1">Zamřížované dveře se otvíraly na kamenné schodiště, vedoucí vzhůru. Když vystoupili po čtyřiceti schodech (byl teprve půl hodiny vězněm, a&#160;již je počítal), otevřel žalářník nízká temná vrátka a&#160;vešli do opuštěné kobky. Zarážela chladem a&#160;vlhkostí, temno v&#160;ní však nebylo.</p>
			<p class="MLP_text ParaOverride-1">„Vaše kobka,“ pravil žalářník.</p>
			<p class="MLP_text ParaOverride-1">„Proč jsem vězněn sám?“</p>
			<p class="MLP_text ParaOverride-1">„Jak to mám vědět!“</p>
			<p class="MLP_text ParaOverride-1">„Mohu si koupit pero, inkoust a&#160;papír?“</p>
			<p class="MLP_text ParaOverride-1">„To není v&#160;rozkaze. Přijdou za vámi a&#160;můžete se zeptat. Zatím si můžete koupit jídlo, nic víc.“</p>
			<p class="MLP_text ParaOverride-1">V&#160;kobce byla židle, stůl a&#160;slamník. Když žalářník před odchodem prohlížel všechny ty věci i&#160;stěny kolem, vězně, opírajícího se o&#160;protější zeď, napadla jakási bludná myšlenka, že žalářník je v&#160;tváři i&#160;po těle tak nezdravě odulý, jako by to byl utopenec plný vody. Jakmile žalářník odešel, napadlo jej právě tak bludně: „Teď jsem tu opuštěn, jako bych byl mrtev.“ Sklonil se nad slamník, podíval se na něj, odvrátil se s&#160;pocitem nevolnosti a&#160;pomyslil si: „A&#160;tady v&#160;těch lezoucích stvořeních je první stupeň konce lidského těla po smrti.“</p>
			<p class="MLP_text ParaOverride-1">„Pět kroků krát čtyři a&#160;půl, pět kroků krát čtyři a&#160;půl, pět kroků krát čtyři a&#160;půl.“ Vězeň chodil kobkou sem a&#160;tam, počítal její rozměry a&#160;hluk města stoupal k&#160;němu jako zvuk zahalených bubnů, k&#160;němuž se přidávala divoká vlna hlasů. „Dělal boty, dělal boty, dělal boty.“ Vězeň opět počítal rozměry a&#160;jal se chodit rychleji, jen aby se zbavil těch opakovaných slov. „Přízraky, jež zmizely, když se mříž zavřela. Byl tam mezi nimi přízrak, jenž vypadal jako dáma v&#160;černém, stál tam opřen ve výklenku okna, měl záři ve svých zlatých vlasech a&#160;vypadal jako… Proboha, jeďme už zas těmi osvětlenými vesnicemi, kde lidé bdí!… Dělal boty, dělal boty, dělal boty… Pět kroků krát čtyři a&#160;půl.“ Zatím co mu tyto zlomky a&#160;útržky bouřlivě stoupaly z&#160;hlubin duše, chodil vězeň čím dál rychleji a&#160;tvrdošíjně počítal; a&#160;hluk města se změnil jenom tolik&#160;– že stále ještě zněl jako zastřené bubny, ale v&#160;bouřlivé vlně, jež se zvedala nad ně, slyšel sténání hlasů, které znal.</p>
			<hr class="HorizontalRule-1"/>
			<div class="_idFootnotes">
				<div id="footnote-004" class="_idFootnote">
					<p class="MLP_pozn_pod_carou ParaOverride-2"><a class="_idFootnoteAnchor _idGenColorInherit" href="../Text/pribeh_dvou_mest_038.xhtml#footnote-004-backlink">5</a>  Zarputilý. <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>