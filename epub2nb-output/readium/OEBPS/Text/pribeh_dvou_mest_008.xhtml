<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">Kapitola třetí <br/>Noční stíny</p>
			<p class="MLP_text_bez1radku ParaOverride-1">Je to podivná věc, když na to člověk myslí, že všechny lidské bytosti jsou jedna druhé hlubokým tajemstvím a&#160;záhadou. A&#160;jaké je to slavnostní zamyšlení, když tak vejdu do velikého města a&#160;pomyslím, že každý z&#160;těch temně seskupených domů skrývá svoje tajemství; že každý pokoj v&#160;každém domě skrývá svoje tajemství; že každé z&#160;těch srdcí, jež tlukou v&#160;statisících prsou tam bytujících, je aspoň některou svou myšlenkou tajemstvím i&#160;srdci nejbližšímu! Je v&#160;tom až děsivost, blízká samé smrti. Ještě jsem ani neobrátil list této drahé, milované knihy a&#160;marná je už naděje, že ji dočtu celou. Nebude mi již dovoleno nahlédnout do hlubin nezbadatelných vod, v&#160;nichž jsem při náhlém záblesku světla postřehl pohřbené poklady a&#160;mnohé jiné věci, stižené zátopou. Bylo určeno, že se kniha, sotva jsem dočetl jednu jedinou stránku, navždy a&#160;na věčnost uzavře. Bylo určeno, že se vody pokryjí věčným ledem, zatím co světlo bude ještě tančit po jejich hladině, a&#160;já zůstanu stát nevědomý na březích. Přítel je mrtev, bližní je mrtev, má milovaná, miláček duše mé, je mrtva; samo neúprosné sebeupevňování a&#160;trvání tajemství bylo vždy v&#160;této bytosti a&#160;já též to tajemství ponesu v&#160;sobě až po sám konec života. Je snad na kterémkoli hřbitově tohoto města, jímž procházím, nějaký spáč nevyzpytatelnější, než jsou pro mne ve své nejvnitřnější podstatě jeho živí obyvatelé, než já jsem pro ně?</p>
			<p class="MLP_text ParaOverride-1">Pokud jde o&#160;toto přirozené a&#160;nezcizitelné dědictví, byl na tom jízdní posel právě tak jako král, jako ministerský předseda, jako nejbohatší londýnský obchodník. Tak tomu bylo i&#160;s&#160;třemi cestujícími, zavřenými v&#160;těsném prostoru drkotajícího starého dostavníku; byli jeden druhému tajemstvím tak úplným, jako by každý zvlášť jel ve vlastním kočáře, jenž by byl tažen šestispřežím, nebo ve vlastním kočáře, který by táhlo šedesát koní, a&#160;jako by mezi nimi leželo celé hrabství.</p>
			<p class="MLP_text ParaOverride-1">Posel se vracel klidným klusem, dost často zastavoval v&#160;hospodách, aby se napil, ale projevoval zřejmý sklon k&#160;mlčenlivosti a&#160;klobouk nechával stažen hluboko přes oči. Jeho oči se k&#160;této ozdobě hlavy dobře hodily, neboť byly mělce černé, bez hloubky v&#160;barvě i&#160;v&#160;tvaru, a&#160;postaveny až příliš blízko jedno od druhého&#160;– jako by se každé oko bálo, že bude při něčem přistiženo, jestliže se příliš vzdálí. Měly jakýsi podlý výraz pod tím starým kloboukem, který se podobal třírohému plivátku, a&#160;nad vlněným šálem, ovinutým kolem hrdla i&#160;brady, jenž spadal jezdci až ke kolenům. Když zastavil, aby se napil, poodhrnul šál levicí vždy jen na ten okamžik, kdy pravicí do sebe lil nápoj; jakmile dopil, opět se zahalil.</p>
			<p class="MLP_text ParaOverride-1">„Ne, ne, Jerry!“ hovořil posel k&#160;sobě, vraceje se za jízdy stále k&#160;témuž předmětu. „To by se ti vůbec nehodilo, Jerry. Jako počestnému obchodníku, Jerry, vůbec by se ti nic takového nehodilo pro tvoje řemeslo! Vrácen&#160;–! Ať puknu, jestli si nemyslím, že asi něco pil!“</p>
			<p class="MLP_text ParaOverride-1">Zpráva ho tak udivila, že se několikrát cítil nucen sejmout klobouk a&#160;poškrabat se na hlavě. Až na temeno, jež bylo hrbolatě lysé, měl hlavu pokrytu tuhými černými vlasy, které naježeně stály a&#160;vpředu rostly takřka až k&#160;širokému, tupému nosu. Tolik se to podobalo kovářské práci a&#160;o&#160;tolik to bylo podobnější vrcholku zdi, hustě posázené hřeby, než vlasaté lidské hlavě, že by se ho byl patrně při hře na žábu zalekl i&#160;nejlepší skokan a&#160;odmítl by ho přeskočit jako člověka pro tuhle hru ze všech nejnebezpečnějšího.</p>
			<p class="MLP_text ParaOverride-1">Zatím co se tak klusem vracel zpět se zprávou, kterou měl odevzdat nočnímu hlídači v&#160;budce před vraty Tellsonovy banky u&#160;Temple Baru, jenž ji pak měl dát dál vyšším pánům uvnitř, noční stíny nabývaly před ním tvarů, jež se rodily z&#160;té zprávy, a&#160;pro kobylu zas nabývaly takových tvarů, jaké se rodily z&#160;jejích osobních důvodů nepokoje. Zdá se, že těch důvodů bylo hodně, neboť se plašila před každým stínem.</p>
			<p class="MLP_text ParaOverride-1">V&#160;téže době dostavník drkotal, otřásal se, rachotil a&#160;poskakoval dál na své únavné cestě, maje uvnitř tři nevyzpytatelné cestující. I&#160;těm se stíny noci ukazovaly v&#160;podobách, jež jim dávaly jejich ospalé oči a&#160;roztěkané myšlenky.</p>
			<p class="MLP_text ParaOverride-1">Největší úlohu měla v&#160;dostavníku Tellsonova banka. Jak se bankéřský cestující&#160;– s&#160;paží zavěšenou do koženého poutka, jež se ze všech sil namáhalo zadržet jej, aby nenarážel na souseda, a&#160;vracelo jej do jeho vlastního kouta, kdykoli sebou dostavník poněkud víc otřásl&#160;– kolébal ze strany na stranu s&#160;očima napůl zavřenýma, okénka dostavníku, jeho lampy, potemněle zářící skrze ně, a&#160;hranatý ranec, jemuž se podobal protější cestující, to všechno se proměňovalo v&#160;banku, jež dělala strašlivé obchody. Lomoz postrojů, to byl cinkot peněz, a&#160;v&#160;pěti minutách bylo proplaceno tolik směnek, že ani Tellsonova banka se všemi svými zahraničními i&#160;domácími styky nevyplatila nikdy tak mnoho ani v&#160;čase třikrát delším. Pak se před cestujícím otevřely podzemní bezpečnostní sklepy Tellsonovy banky se všemi skrytými cennostmi, o&#160;nichž věděl (a nevěděl o&#160;těch věcech málo), sestoupil tam s&#160;velikými klíči a&#160;slabě hořící svíčkou a&#160;shledal, že všechno je tu bezpečně a&#160;s&#160;jistotou v&#160;pořádku i&#160;klidu, jak to naposled viděl.</p>
			<p class="MLP_text ParaOverride-1">Přestože však takřka ustavičně viděl před sebou banku a&#160;cítil kolem sebe dostavník (a to jaksi zmateně jako přítomnost bolesti pod účinky uspávacího prostředku), přece v&#160;něm po celou noc neustávaly proudit ještě jiné dojmy. Chystal se vykopat kohosi z&#160;hrobu.</p>
			<p class="MLP_text ParaOverride-1">Která z&#160;mnoha tváří, jež se mu zjevovaly, je pravá tvář onoho pohřbeného, to noční stíny neurčovaly; ale všechno to byly tváře pětačtyřicetiletého muže, jež se lišily především vášněmi, jež vy­jadřovaly, a&#160;příšerností své zpustošenosti a&#160;zemdlenosti. Střídala se tu pýcha, pohrdání, vzdor, zatvrzelost, poníženost i&#160;nářek; a&#160;právě tak se střídaly propadlé tváře, mrtvolná barva pleti, vyhublé ruce i&#160;celé postavy. Avšak tvář byla v&#160;hlavních obrysech vskutku tváří a&#160;všechny hlavy byly předčasně šedivé. Stokrát se tázal dřímající cestující svého přízraku:</p>
			<p class="MLP_text ParaOverride-1">„Jak dlouho pohřben?“</p>
			<p class="MLP_text ParaOverride-1">Odpověď byla vždy táž: „Takřka osmnáct let.“</p>
			<p class="MLP_text ParaOverride-1">„Vzdal jste se už veškeré naděje, že budete vykopán?“</p>
			<p class="MLP_text ParaOverride-1">„Dávno.“</p>
			<p class="MLP_text ParaOverride-1">„Víte o&#160;tom, že jste vrácen životu?“</p>
			<p class="MLP_text ParaOverride-1">„Řekli mi to.“</p>
			<p class="MLP_text ParaOverride-1">„Doufám, že se vám chce žít?“</p>
			<p class="MLP_text ParaOverride-1">„Ani nevím.“</p>
			<p class="MLP_text ParaOverride-1">„Mám vám ji ukázat? Přijdete se na ni podívat?“</p>
			<p class="MLP_text ParaOverride-1">Na tuto otázku zněly odpovědi různě i&#160;protichůdně. Někdy odpověděl zlomený hlas: „Počkejte s&#160;tím! Byla by to má smrt, kdybych ji spatřil příliš brzy.“ Někdy zas to byla odpověď něžně skropená slzami a&#160;pak zněla: „Doveďte mě k&#160;ní.“ A&#160;jindy to byla odpověď vylekaná a&#160;udivená, jež zněla: „Neznám ji. Nechápu.“</p>
			<p class="MLP_text ParaOverride-1">Po takovém pomyslném rozhovoru začal cestující v&#160;svých představách kopat, znovu a&#160;znovu kopat&#160;– chvíli lopatou, pak zas velikým klíčem, pak holýma rukama&#160;– aby tu ubohou bytost dostal na světlo. Když konečně byla vyhrabána, s&#160;hlínou nalepenou na tváři a&#160;ve vlasech, opět se náhle rozpadala v&#160;prach. Tu cestující procítal a&#160;otvíral okno, aby dovolil skutečnosti mlhy a&#160;deště dotknout se své tváře.</p>
			<p class="MLP_text ParaOverride-1">Avšak i&#160;tehdy, když se otevřenýma očima díval do mlhy a&#160;deště na pohybující se pruh světla, jejž vrhaly svítilny, na živý plot, ubíhající trhavě po straně silnice, i&#160;tehdy ty noční stíny vně dostavníku vpadaly do nočních stínů uvnitř. Skutečný bankéřský dům u&#160;Temple Baru, skutečné záležitosti uplynulého dne, skutečné bezpečnostní sklepy, skutečný rychlý posel, kterého za ním vyslali, skutečná zpráva, kterou přikázal vyřídit, to vše tu bylo. Ze samého středu všech těch věcí vyvstávala přízračná tvář a&#160;on ji opět oslovoval:</p>
			<p class="MLP_text ParaOverride-1">„Jak dlouho pohřben?“</p>
			<p class="MLP_text ParaOverride-1">„Takřka osmnáct let.“</p>
			<p class="MLP_text ParaOverride-1">„Doufám, že se vám chce žít?“</p>
			<p class="MLP_text ParaOverride-1">„Ani nevím.“</p>
			<p class="MLP_text ParaOverride-1">Kopal, znovu a&#160;znovu kopal, až mu netrpělivý pohyb některého z&#160;dalších dvou cestujících připomněl, že má zavřít okno; tu zas provlekl paži koženým poutkem a&#160;jal se přemýšlet o&#160;těch dvou dřímajících postavách, dokud se mu nevytratily z&#160;mysli a&#160;dokud se opět nevrátil do banky a&#160;k&#160;hrobu. </p>
			<p class="MLP_text ParaOverride-1">„Jak dlouho pohřben?“</p>
			<p class="MLP_text ParaOverride-1">„Takřka osmnáct let.“</p>
			<p class="MLP_text ParaOverride-1">„Vzdal jste se tedy už veškeré naděje, že vyjdete na světlo?“</p>
			<p class="MLP_text ParaOverride-1">„Dávno.“</p>
			<p class="MLP_text ParaOverride-1">Ještě slyšel znavený cestující ta slova, jako by byla bývala právě vyslovena&#160;– tak jasně je slyšel, že žádná jiná slova v&#160;životě neslyšel jasněji&#160;– když tu náhle procitl k&#160;vědomí, spatřil denní světlo a&#160;zjistil, že stíny noci jsou ty tam.</p>
			<p class="MLP_text ParaOverride-1">Spustil okno a&#160;pohlédl na vycházející slunce. Ležel tu pruh zora­ného pole, na němž stál pluh tam, kde byl včera večer zanechán, když koně byli vypřaženi; a&#160;vzadu stál tichý mladý les, kde na stromech zůstalo ještě mnoho zahnědlého a&#160;nazlátlého listí. Přestože půda byla studená a&#160;vlhká, obloha byla čistá a&#160;slunce vycházelo jasné, něžné a&#160;krásné.</p>
			<p class="MLP_text ParaOverride-1">„Osmnáct let!“ pravil cestující, pohlížeje na slunce. „Dobrotivý stvořiteli dne! Být po osmnáct let za živa pohřben!“</p>
		</div>
</body>
</html>