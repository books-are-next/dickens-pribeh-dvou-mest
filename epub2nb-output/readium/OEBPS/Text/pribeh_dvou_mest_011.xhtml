<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">Kapitola šestá <br/>Obuvník</p>
			<p class="MLP_text_bez1radku ParaOverride-1">„Dobrý den!“ pravil pan Defarge, shlížeje na bílou hlavu, jež byla hluboko sehnuta nad obuvnickou prací.</p>
			<p class="MLP_text ParaOverride-1">Na okamžik se hlava zvedla a&#160;na pozdrav odpověděl hlas velmi slabý, jako by to bylo zaznělo z&#160;veliké dálky.</p>
			<p class="MLP_text ParaOverride-1">„Dobrý den!“</p>
			<p class="MLP_text ParaOverride-1">„Jak vidím, pořád pilně pracujete.“</p>
			<p class="MLP_text ParaOverride-1">Po dlouhé odmlce se hlava opět na okamžik zvedla a&#160;hlas odpověděl: „Ano&#160;– pracuji.“ Než se tentokrát hlava znovu sklonila, dvojice vpadlých očí se podívala na toho, jenž se tázal.</p>
			<p class="MLP_text ParaOverride-1">Zemdlenost hlasu byla žalostná i&#160;hrozná. Nebyla to zemdlenost z&#160;tělesné slabosti, i&#160;když věznění a&#160;špatná strava nepochybně měly na ní svůj podíl. Zvláštní ubohost toho hlasu byla v&#160;tom, že to byla zemdlenost ze samoty a&#160;z&#160;toho, že hlasu nebylo užíváno. Zněl jako poslední, sotva slyšitelná ozvěna zvuku dávno a&#160;dávno pohynuvšího. Tak naprosto již ztratil životnost a&#160;zvučnost lidského hlasu, že působil na smysly jako barva kdysi krásná, jež vybledla v&#160;ubohou skvrnu. Byl tak dutý a&#160;ztišený, že zněl jako hlas z&#160;podzemí. Do té míry vyjadřoval beznadějnou ztracenost bytosti, jež jím hovořila, že hladem utrápený poutník, utrýzněný osamělým blouděním v&#160;pustině, vzpomínal by patrně týmž hlasem okamžik před svou smrtí na domov a&#160;na přátele.</p>
			<p class="MLP_text ParaOverride-1">Uplynulo několik minut mlčenlivé práce a&#160;pak opět vpadlé oči vzhlédly, nikoli však se zvědavým zájmem, nýbrž s&#160;jakýmsi otupěle mechanickým, už napřed ujištěným vědomím, že místo, na němž stál jediný návštěvník, kterého již spatřily, není dosud prázdné.</p>
			<p class="MLP_text ParaOverride-1">„Chtěl bych sem vpustit trochu více světla,“ pravil Defarge, jenž nepřestával hledět na obuvníka. „Snesete trochu víc světla?“</p>
			<p class="MLP_text ParaOverride-1">Obuvník ustal v&#160;práci, podíval se s&#160;jakýmsi prázdným, naslouchavým výrazem na podlahu vedle sebe, pak podobně pohlédl na podlahu po druhé straně a&#160;konečně vzhlédl k&#160;tomu, jenž hovořil.</p>
			<p class="MLP_text ParaOverride-1">„Co jste říkal?“</p>
			<p class="MLP_text ParaOverride-1">„Snesete trochu víc světla?“</p>
			<p class="MLP_text ParaOverride-1">„Musím to snést, jestli je vpustíte.“ (Jakýsi nejbledší odstín přízvuku položil na první slovo.)</p>
			<p class="MLP_text ParaOverride-1">Defarge otevřel trochu víc polovinu dveří již pootevřenou a&#160;v&#160;tomto novém úhlu ji pak upevnil. Široký paprsek světla vpadl do podkroví a&#160;osvětlil pracujícího muže, jenž měl na klíně nedokončený střevíc a&#160;právě ustal v&#160;práci. Několik obvyklých nástrojů a&#160;odřezků kůže leželo u&#160;jeho nohou a&#160;na lavici vedle něho. Měl šedivou, ne příliš dlouhou, nerovně zastřiženou bradku, vpadlou tvář a&#160;neobyčejně jasné oči. Ve vyhublé, drobné tváři, pod obočím dosud černým a&#160;pod pocuchanými bílými vlasy byly by ty oči vypadaly veliké, i&#160;kdyby byly ve skutečnosti jiné; ale byly vskutku takové a&#160;vypadaly tedy, jako by byly veliké až nepřirozeně. Zažloutlé cáry košile byly u&#160;hrdla rozevřeny a&#160;odkrývaly tak část těla, jež bylo vyschlé a&#160;zchřadlé. On sám i&#160;jeho kabát z&#160;režného plátna, vytahané punčochy i&#160;ostatní rozedrané zbytky šatstva, to všechno za dlouhé oddělenosti od přímého světla a&#160;vzduchu vybledlo do takové mdlé, pergamenově žluté jednotvárnosti, že bylo těžko rozeznat jedno od druhého.</p>
			<p class="MLP_text ParaOverride-1">Pozvedl ruku mezi oči a&#160;světlo a&#160;samy jeho kosti se zdály průsvitné. Zanechav práce, seděl tu tak s&#160;pohledem tupě prázdným. Nikdy se nepodíval na postavu před sebou, aniž dřív pohlédl na tu, pak na onu stranu vedle sebe, jako by byl ztratil schopnost shledávat jakoukoli spojitost mezi místem a&#160;zvukem; nikdy nepromluvil, aniž dřív takto bloudil pohledem kolem sebe, aniž napřed zapomněl, že chce mluvit.</p>
			<p class="MLP_text ParaOverride-1">„Dokončíte dnes tenhle pár střevíců?“ zeptal se Defarge a&#160;pokynul panu Lorrymu, aby přistoupil blíž.</p>
			<p class="MLP_text ParaOverride-1">„Co jste říkal?“</p>
			<p class="MLP_text ParaOverride-1">„Chcete tenhle pár střevíců dnes dokončit?“</p>
			<p class="MLP_text ParaOverride-1">„Nemohu říci, zda chci. Myslím, že jej dokončím. Nevím.“</p>
			<p class="MLP_text ParaOverride-1">Ale otázka mu připomněla, že má před sebou práci, a&#160;tak se opět nad ni sklonil.</p>
			<p class="MLP_text ParaOverride-1">Pan Lorry, zanechav jeho dceru stát u&#160;dveří, postoupil tiše vpřed. Když pak již minutu nebo dvě stál po Defargeově boku, obuvník vzhlédl. Spatřiv další postavu, neprojevil žádné překvapení, jen rozechvěné prsty jedné jeho ruky, jak na ni hleděl, zbloudily k&#160;rtům (tyto rty měly touž šedě olověnou barvu jako jeho nehty), pak se ruka vrátila k&#160;práci a&#160;opět se sklonil nad střevícem. Sám ten pohled i&#160;pohyb ruky trval pouze okamžik.</p>
			<p class="MLP_text ParaOverride-1">„Jak vidíte, máte tu návštěvu,“ pravil pan Defarge.</p>
			<p class="MLP_text ParaOverride-1">„Co jste říkal?“</p>
			<p class="MLP_text ParaOverride-1">„Je tu host.“</p>
			<p class="MLP_text ParaOverride-1">Obuvník vzhlédl podobně jako dříve, aniž však zvedl ruku od práce.</p>
			<p class="MLP_text ParaOverride-1">„Tak poslouchejte přece!“ pravil Defarge. „Tohle je pán, který ví, jak vypadá dobře udělaný střevíc. Ukažte mu ten střevíc, který tu děláte. Prosím, pane, podívejte se na něj.“</p>
			<p class="MLP_text ParaOverride-1">Pan Lorry vzal střevíc do ruky.</p>
			<p class="MLP_text ParaOverride-1">„Povězte tady tomu pánovi, jaký je to střevíc a&#160;jak se jmenuje ten, kdo jej vyrobil.“</p>
			<p class="MLP_text ParaOverride-1">Uplynula odmlka delší než obvykle a&#160;pak teprve obuvník odpověděl:</p>
			<p class="MLP_text ParaOverride-1">„Zapomněl jsem, na co jste se ptal. Co jste říkal?“</p>
			<p class="MLP_text ParaOverride-1">„Říkal jsem, abyste tomuto pánovi pověděl, co je to za střevíc.“</p>
			<p class="MLP_text ParaOverride-1">„Je to dámský střevíc. Je to vycházkový střevíc pro mladou dámu. Je ušit podle dnešní módy. Nikdy jsem tu módu neviděl. Měl jsem v&#160;ruce jen vzorek.“ Podíval se na střevíc s&#160;nepatrným, prchavým zákmitem pýchy.</p>
			<p class="MLP_text ParaOverride-1">„A&#160;jak se jmenuje ten, kdo jej vyrobil?“ tázal se Defarge.</p>
			<p class="MLP_text ParaOverride-1">Když teď neměly jeho ruce co držet, vložil kotníky pravice do dlaně levice, pak zas kotníky levice do dlaně pravice, potom si přejel rukou vous na bradě a&#160;tak to dělal stále dokola, aniž jen na okamžik ustal. Dostat ho ze zajetí prázdnoty, do níž vždy hned zas upadl, jakmile promluvil, to bylo takřka totéž jako křísit velmi zesláblého člověka z&#160;mdloby nebo se pokoušet, v&#160;naději na nějaké odhalení, zadržet ještě duši člověka, jenž rychle spěje k&#160;smrti.</p>
			<p class="MLP_text ParaOverride-1">„Ptal jste se mne na jméno?“</p>
			<p class="MLP_text ParaOverride-1">„Ano, ptal.“</p>
			<p class="MLP_text ParaOverride-1">„Sto pět, Severní věž.“</p>
			<p class="MLP_text ParaOverride-1">„To je všechno?“</p>
			<p class="MLP_text ParaOverride-1">„Sto pět, Severní věž.“</p>
			<p class="MLP_text ParaOverride-1">Vydal ze sebe unavený zvuk, jenž nebyl povzdechnutím ani zasténáním, a&#160;jal se skloněn pracovat, dokud mlčení nebylo opět přerušeno.</p>
			<p class="MLP_text ParaOverride-1">„Vy nejste vyučený obuvník?“ zeptal se pan Lorry a&#160;upřeně na něj hleděl.</p>
			<p class="MLP_text ParaOverride-1">Zapadlé oči se obrátily na Defargea, jako by chtěl otázku přenést na něj. Poněvadž však odtud žádnou pomoc nedostal, stočily se oči, když ohledaly podlahu kolem, opět na tazatele.</p>
			<p class="MLP_text ParaOverride-1">„Zda jsem vyučený obuvník? Ne, nebyl jsem povoláním obuvník. Na&#160;– naučil jsem se to tady. Sám jsem se to naučil. Požádal jsem o&#160;dovolení –“</p>
			<p class="MLP_text ParaOverride-1">Umlkl na několik minut a&#160;celou tu dobu opakoval stále dokola ty odměřené pohyby rukou. Jeho pohled se pak konečně zvolna vrátil k&#160;tváři, od níž se byl odchýlil; když na ní zas očima spočinul, trhl sebou a&#160;jal se pokračovat jako spáč, jenž procitnuv, vrací se k&#160;věci, o&#160;níž hovořil večer před usnutím:</p>
			<p class="MLP_text ParaOverride-1">„Požádal jsem o&#160;dovolení, abych se to směl učit, po dlouhé době jsem s&#160;obtížemi dovolení dostal a&#160;od té doby jsem dělal boty.“</p>
			<p class="MLP_text ParaOverride-1">Když vztáhl ruku po střevíci, který mu byli vzali, pravil pan Lorry, jenž mu dosud upřeně hleděl do tváře:</p>
			<p class="MLP_text ParaOverride-1">„Pane Manette, ani trochu si na mne nevzpomínáte?“</p>
			<p class="MLP_text ParaOverride-1">Střevíc upadl na podlahu a&#160;mužův zrak utkvěl na tom, který se tázal.</p>
			<p class="MLP_text ParaOverride-1">„Pane Manette,“ hovořil pan Lorry a&#160;položil ruku na Defargeovu paži, „nepamatujete se ani trochu na tohoto člověka? Podívejte se na něj. Podívejte se na mne. Nevzpomínáte si na žádného dávného bankéře, na žádné staré obchodní záležitosti, na žádného dávného sluhu, na žádné staré časy, pane Manette?“</p>
			<p class="MLP_text ParaOverride-1">Jak tu tak dlouholetý vězeň střídavě utkvíval pohledem na panu Lorrym a&#160;na Defargeovi, začalo uprostřed jeho čela postupně pronikat temnou mlhou, jež na něj již kdysi dávno padla, jakési dlouho zastřené znamení dychtivě činné inteligence. Zas je zakryl mrak, sláblo, pohynulo; ale bylo zde. Toto znamení se tak přesně opakovalo v&#160;krásné mladé tváři té, jež se odplížila podél zdi na místo, odkud jej mohla vidět a&#160;kde stála, hledíc na něj s&#160;rukama zprvu pozvednutýma v&#160;zděšeném soucitu, ba přímo tak, jako by jej chtěla odstrčit daleko od sebe a&#160;zbavit se pohledu na něj, teď již však k&#160;němu napřaženýma a&#160;rozechvěnýma dychtivostí přitisknout jeho přízračnou tvář na svoje mladá vlahá ňadra, láskou ho vrátit nadějnému životu&#160;– tak přesně se toto znamení opakovalo (i když rysy výraznějšími) na její mladé krásné tváři, že se zdálo, jako by bylo bývalo nějakým pohyblivým paprskem světla přeneseno z&#160;něho na ni.</p>
			<p class="MLP_text ParaOverride-1">Na jeho tvář, kde se znamení objevilo, padla opět temnota. Díval se na dvě postavy před sebou s&#160;pozorností čím dál menší a&#160;pak zas začaly jeho oči jako dříve s&#160;chmurnou těkavostí ohledávat podlahu kolem něho. Konečně s&#160;dlouhým hlubokým povzdechem zvedl střevíc a&#160;dal se opět do práce.</p>
			<p class="MLP_text ParaOverride-1">„Poznal jste ho, pane?“ tázal se šeptem Defarge.</p>
			<p class="MLP_text ParaOverride-1">„Ano, na okamžik jsem ho poznal. Zprvu mi to připadlo zcela beznadějné, ale pak jsem v&#160;jediném okamžiku viděl nad všechnu pochybnost tu tvář, kterou jsem kdysi tak dobře znal. Tiše! Pojďme trochu dál. Tiše.“</p>
			<p class="MLP_text ParaOverride-1">Poodešla od zdi podkroví a&#160;přistoupila velmi blízko k&#160;lavici, na níž seděl. Bylo něco hrozného v&#160;tom, jak si naprosto neuvědomoval postavu, jež byla tak blízko, že mohla napřáhnout ruku a&#160;dotknout se ho, jak tu seděl sehnut nad prací.</p>
			<p class="MLP_text ParaOverride-1">Nikdo nepromluvil ani slovo, neozval se žádný zvuk. Stála vedle něho jako duch a&#160;on se skláněl nad prací.</p>
			<p class="MLP_text ParaOverride-1">Za chvíli si náhodou potřeboval vyměnit nástroj, který měl v&#160;ruce, za knejp. Ležel na té straně, kde nestála. Zvedl jej a&#160;opět se sklonil k&#160;práci, když tu zahlédl sukni jejích šatů. Zvedl oči a&#160;spatřil její tvář. Oba přihlížející pohnuli sebou vpřed, pohybem ruky je však zarazila. Přestože oni dva se báli, že se po ní rozmáchne knejpem<span class="CharOverride-1"><span id="footnote-000-backlink"><a class="_idFootnoteLink _idGenColorInherit" href="../Text/pribeh_dvou_mest_011.xhtml#footnote-000">1</a></span></span>, ona sama se toho nebála.</p>
			<p class="MLP_text ParaOverride-1">Ustrašeně na ni zíral a&#160;po chvíli začaly jeho rty utvářet jakási slova, avšak žádný zvuk se neozval. V&#160;přestávkách jeho zrychleného a&#160;těžkého dechu bylo pak slyšet, jak říká:</p>
			<p class="MLP_text ParaOverride-1">„Co je to?“</p>
			<p class="MLP_text ParaOverride-1">Slzy jí tekly proudem po tváři, když přiložila obě ruce k&#160;rtům a&#160;poslala mu polibek; pak si přitiskla ruce na prsa, jako by tam pokládala jeho nebohou hlavu.</p>
			<p class="MLP_text ParaOverride-1">„Nejste přece žalářníkova dcera?“</p>
			<p class="MLP_text ParaOverride-1">Povzdechla: „Ne.“</p>
			<p class="MLP_text ParaOverride-1">„Kdo jste?“</p>
			<p class="MLP_text ParaOverride-1">Nevěříc ještě, že se jí hlas nebude chvět, usedla na lavici vedle něho. Ulekl se, avšak položila mu ruku na paži. Jakmile tak učinila, podivně sebou otřásl a&#160;viditelně to proběhlo celým jeho tělem; zíraje pak na ni, odložil opatrně knejp.</p>
			<p class="MLP_text ParaOverride-1">Spěšně odhodila stranou zlaté vlasy, jež nosila učesány v&#160;dlouhých vlnách, takže jí padly na šíji. Zvolna vztahoval paži, vzal pak vlasy do ruky a&#160;zadíval se na ně. Ale náhle zas sklopil zrak a&#160;s&#160;novým hlubokým povzdechem se dal do práce na střevíci.</p>
			<p class="MLP_text ParaOverride-1">Ne nadlouho. Zvedla ruku s&#160;jeho paže a&#160;položila mu ji na rameno. Když se na její ruku dvakrát nebo třikrát pochybovačně podíval, jako by se chtěl ujistit, že tam vskutku leží, odložil práci, zvedl vlastní ruku k&#160;hrdlu a&#160;sňal odtamtud začernalou stužku s&#160;kusem složeného hadříku, jenž byl na ní přivěšen. Opatrně na koleně hadřík rozložil a&#160;ukázalo se, že obsahuje vlasy, ne víc než jeden nebo dva dlouhé zlaté vlasy, které si kdysi dávno namotal na prst.</p>
			<p class="MLP_text ParaOverride-1">Opět vzal její vlasy do ruky a&#160;zblízka se na ně podíval. „Jsou stejné. Jak je to možné! Kdy jen to bylo! Jak se to stalo!“ </p>
			<p class="MLP_text ParaOverride-1">Když se na jeho čelo opět vrátil výraz soustředěné chápa­vosti, zdálo se, jako by si uvědomoval, že týž výraz je i&#160;na jejím čele. Obrátil si ji tváří ke světlu a&#160;zadíval se na ni.</p>
			<p class="MLP_text ParaOverride-1">„Toho večera, když mě odváděli, položila mi hlavu na rameno&#160;– bála se o&#160;mne, když jsem odcházel, ačkoli já se nebál&#160;– a&#160;když mě pak vsadili do Severní věže, našli tyhle vlasy na mém rukávě. ‚Necháte mi je? K&#160;tělesnému úniku mi pomoci nemohou, mému duchu však k&#160;úniku pomohou.‘ To byla slova, která jsem jim řekl. Dobře se na ně pamatuji.“</p>
			<p class="MLP_text ParaOverride-1">Jeho rty vždy mnohokrát předem utvořily tato slova, než byl schopen je vyslovit. Jakmile však slova našel, hovořil souvisle, i&#160;když pomalu.</p>
			<p class="MLP_text ParaOverride-1">„Jak jen to je?&#160;– <span class="MLP_znak_kurziva_11b">Byla jste to vy?</span>“</p>
			<p class="MLP_text ParaOverride-1">Opět se oba přihlížející pohnuli vpřed, když se k&#160;ní s&#160;hrozivou náhlostí obrátil. Ona však seděla naprosto klidně v&#160;jeho sevření a&#160;řekla jen velmi tiše: „Prosím vás, dobří pánové, nepřibližujte se, nic neříkejte, nehýbejte se!“</p>
			<p class="MLP_text ParaOverride-1">„Hle!“ zvolal. „Čí to byl hlas?“</p>
			<p class="MLP_text ParaOverride-1">Když toto vykřikl, jeho ruce ji pustily, zvedly se k&#160;šedinám a&#160;jaly se je šíleně rvát. Ustalo to, jako by v&#160;něm pohynulo zas všechno kromě jeho obuvnické práce, jal se opět skládat onen hadřík a&#160;pokoušel se zavěsit si jej na prsa; stále se však ještě díval na ni a&#160;chmurně potřásal hlavou.</p>
			<p class="MLP_text ParaOverride-1">„Ne, ne, ne; jste příliš mladá, příliš svěží. Nemůže to tak být. Pohleďte, co je to vězeň. Toto nejsou již ruce, jež ona znala, toto není ta tvář, kterou znala, toto není hlas, který slýchala. Ne, ne. Byla&#160;– a&#160;on byl&#160;– před dlouhými roky v&#160;Severní věži&#160;– před věky. Jaké je vaše jméno, něžný anděli?“</p>
			<p class="MLP_text ParaOverride-1">Uvítala, že se jeho chování i&#160;hlas zmírnily, klekla před ním na kolena a&#160;prosebně položila ruce na jeho prsa.</p>
			<p class="MLP_text ParaOverride-1">„Ach, pane, jindy se dovíte moje jméno, jindy se dovíte, kdo byla moje matka, kdo byl můj otec a&#160;jak se stalo, že jsem nevěděla o&#160;jejich těžkém, zlém životě. Ale dnes vám to nemohu povědět a&#160;nemohu vám to povědět tady. Zde a&#160;nyní mohu vám říci jen tolik, že vás prosím, abyste se mne dotkl a&#160;dal mi požehnání. Dejte mi políbení, dejte mi políbení! Ach, můj drahý, můj drahý!“</p>
			<p class="MLP_text ParaOverride-1">Jeho mrazivě bílá hlava se setkala s&#160;jejími zářivými vlasy, jež ji hřejivě ozářily, jako by to bylo na ni padlo světlo svobody.</p>
			<p class="MLP_text ParaOverride-1">„Jestliže slyšíte v&#160;mém hlase&#160;– nevím, zda tomu tak je, ale doufám, že ano&#160;– jestliže slyšíte v&#160;mém hlase nějakou podobnost s&#160;hlasem, který býval kdysi pro vaše uši sladkou hudbou, zaplačte nad ním, zaplačte nad ním! Jestliže, dotýkaje se mých vlasů, dotýkáte se něčeho, co vám připomíná milovanou hlavu, jež se mnohokrát opírala o&#160;vaše prsa, když jste byl mlád a&#160;svoboden, zaplačte nad ní, zaplačte nad ní! Jestliže vám povím o&#160;domově, kde vám budu se vší oddaností věrně sloužit, a&#160;probudím tím ve vás vzpomínku na domov, jenž byl opuštěn, zatím co vaše srdce hynulo žalem, zaplačte nad ním, zaplačte nad ním!“</p>
			<p class="MLP_text ParaOverride-1">Držela ho pevně kolem krku a&#160;kolébala ho na prsou jako dítě.</p>
			<p class="MLP_text ParaOverride-1">„Jestliže ti řeknu, můj ze všech nejdražší, že tvoje utrpení je u&#160;konce, že jsem přišla odvést tě odtud a&#160;že odjedeme do Anglie, abychom žili v&#160;klidu i&#160;míru, a&#160;jestliže tím způsobím, že pomyslíš na to, jak byl promarněn tvůj užitečný život a&#160;jak zle se k&#160;tobě zachovala naše rodná Francie, zaplač nad tím, zaplač nad tím! Jestliže ti řeknu svoje jméno i&#160;jméno svého otce, jenž žije, a&#160;jméno své matky, která je mrtva, a&#160;jestliže z&#160;toho pochopíš, že musím pokleknout před ctihodným svým otcem a&#160;prosit jej, aby mi odpustil, že jsem nepracovala celé dny za jeho osvobození, že jsem celé dny neprobděla a&#160;neproplakala, poněvadž láska mé matky skryla přede mnou jeho utrpení a&#160;muka, zaplač nad tím, zaplač nad tím! Zaplač pak nad ní a&#160;zaplač nade mnou! Děkujte Bohu, dobří pánové! Cítím jeho svaté slzy na své tváři, cítím jeho vzlyky na svém srdci. Ach, pohleďte! Děkujte za nás Bohu, děkujte Bohu!“</p>
			<p class="MLP_text ParaOverride-1">Klesl jí do náruče a&#160;jeho tvář padla na její ňadra; byl to pohled tak dojemný, avšak i&#160;tak hrozný strašlivou křivdou a&#160;utrpením, jež předcházelo, že si oba přihlížející zakryli tváře.</p>
			<p class="MLP_text ParaOverride-1">Když již po dlouhou chvíli nebylo ticho podkroví ničím rušeno a&#160;když se jeho vzrušeně dýchající prsa i&#160;celé tělo poddaly klidu, jenž musí nastat po všech bouřích&#160;– klidu, jenž je pro lidstvo znakem odpočinku a&#160;ztišení, do něhož vždy nakonec umlká bouře, zvaná život&#160;– pokročili oba vpřed, aby otce i&#160;dceru pozvedli se země. Postupně klesal na podlahu a&#160;nyní, zcela vyčerpán, bezvládně tam ležel. Ona usedla na zem s&#160;ním, aby jeho hlava mohla spočívat na jejím rameni; a&#160;její rozpuštěné vlasy chránily jej před světlem.</p>
			<p class="MLP_text ParaOverride-1">„Jestliže lze zařídit,“ pravila, pozvedajíc ruku k&#160;panu Lorrymu, jenž, když si byl několikrát vyčistil nos, sehnul se nad nimi, „abychom, aniž jej to znepokojí, mohli okamžitě odjet z&#160;Paříže, a&#160;to tak, že jej odvezeme hned od dveří tohoto domu&#160;–“</p>
			<p class="MLP_text ParaOverride-1">„Uvažte však. Je schopen té cesty?“ zeptal se pan Lorry. </p>
			<p class="MLP_text ParaOverride-1">„Myslím, že je lépe schopen cesty než dalšího pobytu v&#160;tomto městě, jež je pro něj tak strašné.“</p>
			<p class="MLP_text ParaOverride-1">„To je pravda,“ pravil Defarge, jenž poklekl, aby lépe viděl a&#160;slyšel. „Nadto bude z&#160;mnoha důvodů lépe, aby pan Manette byl co nejdříve za hranicemi Francie. Mám jít tedy najmout kočár a&#160;poštovní koně?“</p>
			<p class="MLP_text ParaOverride-1">„To je obchodní věc,“ pravil pan Lorry, jenž opět rychle nabyl své metodičnosti, „a jde-li o&#160;obchodní věci, bude nejlépe, když to zařídím já.“</p>
			<p class="MLP_text ParaOverride-1">„Buďte tedy tak laskav,“ hovořila naléhavě slečna Manettová, „a&#160;zanechte nás tady. Vidíte, jak se uklidnil, a&#160;můžete ho tedy bez obav zanechat tady se mnou. Proč byste se bál? Zamknete-li dveře, aby nás tu nikdo nevyrušil, nepochybně ho najdete, až se vrátíte, právě tak klidného, jako je nyní. V&#160;každém případě se o&#160;něj do vašeho návratu postarám a&#160;pak jej okamžitě odvedeme.“</p>
			<p class="MLP_text ParaOverride-1">Pan Lorry ani Defarge nebyli tomuto návrhu nakloněni a&#160;přáli si, aby raději jeden z&#160;nich zůstal. Poněvadž však bylo třeba obstarat nejen povoz a&#160;koně, nýbrž i&#160;cestovní průkazy, poněvadž také nezbývalo mnoho času, neboť den se již nakláněl k&#160;večeru, rozdělili si spěšně nezbytné úkoly a&#160;odspěchali je vykonat.</p>
			<p class="MLP_text ParaOverride-1">Když se pak setmělo, položila dcera hlavu na tvrdou podlahu po otcově boku a&#160;bděla nad ním. Tma byla čím dál hustší a&#160;oba tam tak tiše leželi, až štěrbinami ve zdi problesklo světlo.</p>
			<p class="MLP_text ParaOverride-1">Pan Lorry a&#160;pan Defarge přichystali všechno na cestu a&#160;přinesli s&#160;sebou vedle cestovních plášťů a&#160;pokrývek též chléb, maso, víno a&#160;horkou kávu. Pan Defarge položil všechny tyto potřeby a&#160;svítilnu na obuvnickou lavici (mimo ni nebylo v&#160;podkroví už nic, jen pryčna), spolu s&#160;panem Lorrym zvedli pak vězně a&#160;pomohli mu na nohy.</p>
			<p class="MLP_text ParaOverride-1">V&#160;zakletém, napovrch prázdném úžasu jeho tváře nebyl by mohl žádný lidský důvtip vyčíst tajemství toho, co se dálo v&#160;jeho duši. Žádná moudrost nemohla zodpovědět otázku, zda si je vědom toho, co se stalo, zda pochopil, co mu říkali, zda již ví, že je svoboden. Pokoušeli se na něj mluvit, ale byl tolik popleten a&#160;odpovídal tak těžkopádně, že se ulekli této jeho poplašenosti a&#160;shodli se v&#160;tom, že jej zatím nebudou znepokojovat. S&#160;jakousi pobloudilou divokostí svíral si co chvíli oběma rukama hlavu a to dosud u&#160;něho neviděli; přece však měl jakési potěšení z&#160;pouhého hlasu své dcery, a&#160;jakmile zahovořila, vždy se za tím hlasem obrátil.</p>
			<p class="MLP_text ParaOverride-1">S&#160;poddajností člověka, jenž dávno uvykl poslouchat z&#160;donucení, snědl a&#160;vypil, co mu předložili k&#160;jídlu a&#160;pití, právě tak jako oblekl plášť a&#160;přijal ostatní pokrývky, jež přes něj přehodili. Pohotově se dal vést, když ho dcera vzala pod paží; sevřel její ruku oběma dlaněmi a&#160;držel ji tak.</p>
			<p class="MLP_text ParaOverride-1">Začali sestupovat; první šel pan Defarge se svítilnou a&#160;pan Lorry malý průvod uzavíral. Nesestoupili ještě z&#160;mnoha schodů vysokého schodiště, když tu se zastavil a&#160;jal se obzírat strop i&#160;zdi.</p>
			<p class="MLP_text ParaOverride-1">„Pamatuješ se na tohle místo, otče? Vzpomínáš si, že jsi tudy stoupal?“</p>
			<p class="MLP_text ParaOverride-1">„Co jsi říkala?“</p>
			<p class="MLP_text ParaOverride-1">Než však mohla otázku opakovat, zamumlal odpověď, jako by ji byla již řekla znovu.</p>
			<p class="MLP_text ParaOverride-1">„Zda si vzpomínám? Ne, nevzpomínám si. Je to tak dávno.“</p>
			<p class="MLP_text ParaOverride-1">Bylo jim zřejmo, že se naprosto nepamatuje na to, jak byl odveden z&#160;vězení do tohoto domu. Slyšeli, jak si říká sám pro sebe: „Sto pět, Severní věž,“ a&#160;když se tak rozhlížel kolem sebe, tu jistě mínil spatřit silné pevnostní zdi, jež jej tak dlouho uzavíraly. Jakmile dospěli na dvůr, instinktivně změnil krok, jako by očekával, že teď půjdou přes padací most; když tu však žádný padací most nebyl a&#160;když spatřil kočár, čekající na otevřené ulici, pustil dceřinu ruku a&#160;chytil se opět za hlavu.</p>
			<p class="MLP_text ParaOverride-1">Poblíž dveří nebyli žádní lidé, nikoho také nebylo možno rozeznat v&#160;mnoha okolních oknech a&#160;na ulici nebyl dokonce ani jediný náhodný chodec. Vládlo tu nepřirozené ticho a&#160;opuštěnost. Jen jedinou živou duši bylo vidět, a&#160;to byla paní Defargeová, jež se opírala o&#160;veřej dveří, pletla a&#160;neviděla nic.</p>
			<p class="MLP_text ParaOverride-1">Vězeň již vstoupil do kočáru a&#160;jeho dcera za ním, když tu pana Lorryho, stojícího již na schůdku, zarazil zubožený vězňův hlas, žádající o&#160;obuvnické nástroje a&#160;nedokončené střevíce. Paní Defargeová okamžitě zavolala na svého manžela, že to přinese, a&#160;pletouc dál, odešla zpod svítilny na dvůr. Rychle věci přinesla, podala jim je dovnitř&#160;– a&#160;hned pak se zase opřela o&#160;veřej, pletla dál a&#160;neviděla nic.</p>
			<p class="MLP_text ParaOverride-1">Defarge vyskočil na kozlík a&#160;udal směr: „K&#160;hradbám!“ Poštovský kočí práskl bičem a&#160;s&#160;drkotáním se rozjeli pod mdlými, rozkymácenými lampami.</p>
			<p class="MLP_text ParaOverride-1">Pod kymácejícími se lampami&#160;– jasnější lampy se kymácely v&#160;lepších ulicích, temnější zas v&#160;ulicích horších&#160;– podél ozářených obchodů, rozveselených hloučků, osvětlených kaváren a&#160;vstupů do divadel ujížděli k&#160;jedné z&#160;městských bran. U&#160;strážnice tam stáli vojáci se svítilnami. „Průkazy, pánové!“ </p>
			<p class="MLP_text ParaOverride-1">„Tady jsou, pane důstojníku,“ pravil Defarge, když byl sestoupil a&#160;důležitě si jej odvedl stranou, „tohle jsou průkazy toho bělovlasého pána uvnitř. Svěřili mi je spolu s&#160;ním v&#160;– –“ Ztišil hlas, mezi vojenskými svítilnami nastal ruch, a&#160;když pak jedna ze svítilen, držena rukou v&#160;stejnokroji, vnikla do kočáru, naskytl se očím, patřícím k&#160;této ruce, nikoli každodenní, nikoli každonoční pohled na pána s&#160;bílou hlavou. „V&#160;pořádku! Jeďte!“ řekl stejnokroj. „Sbohem!“ odpověděl Defarge. A&#160;tak jeli dál pod nevelkým už hájem rozkymácených, čím dál slabších lamp a&#160;pod obrovským hájem hvězd.</p>
			<p class="MLP_text ParaOverride-1">Stíny noci byly obrovské a&#160;temné pod klenbou nehybných a&#160;věčných světel, z&#160;nichž některá jsou tak vzdálena od této maličké země, že nám učenci hovoří o&#160;pochybnosti toho, zda jejich paprsky dopadly již vůbec na tento bod v&#160;prostoru, kde je tolik utrpení a&#160;tolik činnosti. Po celý ten mrazivý a&#160;znepokojivý noční čas až do svítání našeptávaly noční stíny do uší pana Jarvise Lorryho&#160;– jenž seděl proti tomu, který byl pohřben a&#160;vykopán, a&#160;v&#160;duchu se ustavičně tázal, které jeho duševní síly jsou navždy zničeny a&#160;které jsou schopny obnovy&#160;– onu starou otázku:</p>
			<p class="MLP_text ParaOverride-1">„Doufám, že se vám chce žít?“</p>
			<p class="MLP_text ParaOverride-1">A&#160;onu starou odpověď:</p>
			<p class="MLP_text ParaOverride-1">„Ani nevím.“</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou ParaOverride-2"><a class="_idFootnoteAnchor _idGenColorInherit" href="../Text/pribeh_dvou_mest_011.xhtml#footnote-000-backlink">1</a>  Zakřivený obuvnický nůž. <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>