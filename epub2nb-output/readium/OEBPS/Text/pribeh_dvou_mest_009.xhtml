<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Kapitola čtvrtá <br/>Příprava</p>
			<p class="MLP_text_bez1radku ParaOverride-1">Když se konečně dostavníku podařilo dojet za dopoledních hodin do Doveru, vrchní číšník „Hotelu u&#160;krále Jiřího“ otevřel po svém zvyku jeho dvířka. Učinil tak pohybem velmi obřadným, neboť zimní cesta dostavníkem z&#160;Londýna, to byl výkon, ke kterému bylo nutno dobrodružnému cestujícímu blahopřát.</p>
			<p class="MLP_text ParaOverride-1">Zbyl tu už jen jeden dobrodružný cestující, kterému bylo možno blahopřát, neboť dva další už cestou vystoupili. Zatuchlý vnitřek dostavníku s&#160;vlhkou a&#160;špinavou slámou, se svým nepříjemným zápachem a&#160;temnotou podobal se spíše nějaké větší psí boudě. Cestující, pan Lorry, když se tak dostával ven, ověšen slámou, zabalen do huňaté pokrývky, s&#160;měkkým kloboukem na hlavě a&#160;se zablácenýma nohama, podobal se spíše nějakému většímu psovi.</p>
			<p class="MLP_text ParaOverride-1">„Pojede zítra nějaká poštovní loď do Calais?“</p>
			<p class="MLP_text ParaOverride-1">„Jestli vydrží počasí a&#160;bude dost příznivý vítr, tak ano, pane. Nejlepší příliv bude asi ve dvě odpoledne. Přejete si lůžko, pane?“</p>
			<p class="MLP_text ParaOverride-1">„Půjdu si lehnout až večer; ale připravte mi pokoj a&#160;pošlete mi holiče.“</p>
			<p class="MLP_text ParaOverride-1">„Potom snídani? K&#160;službám, pane. Tudy, prosím. Uveďte pána do dvojky! Pánova zavazadla a&#160;horkou vodu do dvojky. Pomozte pánovi ve dvojce zout boty. (Máte tam zatopeno zámořským uhlím, pane.) Pošlete holiče do dvojky. Tak hněte sebou, poslužte ve dvojce!“</p>
			<p class="MLP_text ParaOverride-1">Poněvadž pokoj číslo dvě byl vždy určen cestujícím z&#160;dostavníku a&#160;poněvadž cestující z&#160;dostavníku byli vždy od paty k&#160;hlavě důkladně zabaleni, měl tento pokoj zvláštní přitažlivost pro domácí lidi od „Krále Jiřího“: přestože tam vídali vstupovat jen jeden druh lidí, vídali odtamtud vycházet všechny lidské druhy a&#160;odrůdy. A&#160;tak další číšník, dva vrátní, několik služebných i&#160;sama paní domu postávali na různých místech chodby mezi dvojkou a&#160;jídelnou, když tudy procházel cestou k&#160;snídani šedesátiletý pán, slušně oblečený v&#160;hnědých šatech, hodně už obnošených, avšak dobře vyžehlených, s&#160;velikými manžetami na rukávech a&#160;s&#160;velikými chlopněmi na kapsách.</p>
			<p class="MLP_text ParaOverride-1">Toho dopoledne nebyl v&#160;jídelně nikdo jiný než pán v&#160;hnědých šatech. Postavili mu stolek ke krbu, a&#160;když tu tak v&#160;naprostém klidu seděl, lehce ozařován ohněm, a&#160;čekal na jídlo, vypadalo to takřka, jako by někdo měl začít malovat jeho podobiznu.</p>
			<p class="MLP_text ParaOverride-1">Zdál se být velmi spořádaný a&#160;metodický, když tak měl obě ruce položeny na kolenou a&#160;z&#160;jeho vesty s&#160;velikými chlopněmi zvučně zaznívaly tikající hodinky, jež jako by vyzývavě připomínaly svou vážnost a&#160;trvalost před lehkovážností a&#160;prchavostí čilého ohně. Měl hezké nohy a&#160;zřejmě byl na ně trochu ješitný, neboť hnědé punčochy, jemně pletené, přiléhaly k&#160;nim pevně a&#160;hladce; i&#160;jeho střevíce se sponkami, třebaže jednoduché, byly velmi úhledné. Měl jakousi podivnou světlou zvlněnou paruku, jež velmi těsně přiléhala k&#160;hlavě; i&#160;když nutno předpokládat, že tato paruka byla z&#160;vlasů, vypadala jako upředena z&#160;hedvábných nebo skleněných vláken. Jeho košile, ačkoli ne tak jemná jako jeho punčochy, byla bílá jako hřebeny vln, jež se tříštily na blízkém pobřeží, nebo jako daleké plachty, jiskřící v&#160;slunečním svitu na moři. V&#160;jeho tváři, svým výrazem ztlumené a&#160;zklidněné, přece jen pod úhlednou parukou zářila dvojice vlahých, jasných očí, které jistě daly v&#160;minulosti svému majiteli hodně práce, aby je vycvičil ve vážném a&#160;zdrženlivém výrazu, vhodném pro Tellsonovu banku. Jeho pleť měla zdravou barvu a&#160;na jeho tváři, byť zvrásněné, nebylo žádných stop ustaranosti. Snad proto, že se svobodní prokuristé Tellsonovy banky zaměstnávali především starostmi jiných lidí; a&#160;snad proto, že se starosti z&#160;druhé ruky, podobné jako šaty z&#160;druhé ruky, lehčeji oblékají i&#160;svlékají.</p>
			<p class="MLP_text ParaOverride-1">Aby se už úplně podobal člověku, jenž je právě malován, sklonil pan Lorry hlavu a&#160;usnul. Procitl, když mu přinesli snídani, a&#160;když si pak přisunul židli blíž, řekl číšníkovi: </p>
			<p class="MLP_text ParaOverride-1">„Připravte, prosím, pokoj pro mladou dámu, která sem dnes přijede. Bude se patrně ptát po panu Jarvisovi Lorrym nebo možná jen po pánovi z&#160;Tellsonovy banky. Hned mi dejte vědět.“</p>
			<p class="MLP_text ParaOverride-1">„Ano, pane. Račte být z&#160;londýnské Tellsonovy banky?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„My tu máme často čest hostit pány z&#160;vašeho podniku, když jezdí tam a&#160;zpátky mezi Londýnem a&#160;Paříží. Hodně se cestuje u&#160;té Tellsonovy banky.“</p>
			<p class="MLP_text ParaOverride-1">„Ano. Jsme zrovna tak podnik francouzský jako anglický.“</p>
			<p class="MLP_text ParaOverride-1">„Samozřejmě, pane. Ale vy sám moc často necestujete?“</p>
			<p class="MLP_text ParaOverride-1">„V&#160;posledních letech už ne. Je tomu patnáct let, co jsme&#160;– co jsem se naposled vrátil z&#160;Francie.“</p>
			<p class="MLP_text ParaOverride-1">„Skutečně? To tedy bylo dřív, než jsem tu začal sloužit. Dřív, než jsme tu vůbec byli. ‚Král Jiří‘ patřil tenkrát někomu jinému, pane.“</p>
			<p class="MLP_text ParaOverride-1">„Pamatuji se.“</p>
			<p class="MLP_text ParaOverride-1">„Ale vsadil bych na to hodně, pane, že taková banka jako Tellson a&#160;spol. kvetla ne před patnácti, ale už před padesáti lety.“</p>
			<p class="MLP_text ParaOverride-1">„Můžete to ztrojnásobit, můžete říci před sto padesáti lety a&#160;nebudete daleko od pravdy.“</p>
			<p class="MLP_text ParaOverride-1">„Je to možné, pane!“</p>
			<p class="MLP_text ParaOverride-1">Když pak číšník poodstupoval od stolu, našpulil udiveně ústa, vyvalil oči, přehodil si ubrousek z&#160;pravého předloktí na levé, postavil se do pohodlného postoje a&#160;jal se jako z&#160;nějaké observatoře nebo hlásné věže přihlížet, jak host jí a&#160;pije. Tak už to od nepaměti dělají číšníci všech věků.</p>
			<p class="MLP_text ParaOverride-1">Když pan Lorry dojedl snídani, vyšel se projít na pobřeží. Městečko Dover s&#160;úzkými a&#160;křivolakými uličkami uchýlilo se dál od břehu a&#160;skrylo hlavu za křídové útesy jako nějaký přímořský pštros. Pobřeží bylo tu pustinou s&#160;mořskými vlnami mezi kamením, jež se divoce převalovaly, moře si tu počínalo, jak chtělo, a&#160;nechtělo nic jiného než ničit. Bouřlivě útočilo na město, rozbíhalo se divoce proti útesům a&#160;šíleně dotíralo na pobřeží. Vzduch mezi domy tak silně páchl rybinou, až se bylo možno domnívat, že ryby stižené nevolností chodí se sem procházet právě tak, jako lidé, kterým není dobře, chodí se projít k&#160;moři. Trochu se v&#160;tom městě rybařilo a&#160;hodně se tu lidé procházívali za noci a&#160;hledívali k&#160;moři, zvláště tehdy, když se příliv blížil vrcholu. Drobní obchodníci, kteří naprosto nic nedělali, nevysvětlitelně náhle zjišťovali, že mají veliká jmění, a&#160;bylo pozoruhodné, že lidé těžko snášeli v&#160;sousedství lampáře.</p>
			<p class="MLP_text ParaOverride-1">Když se den začal naklánět k&#160;večeru a&#160;když se vzduch, jenž byl chvílemi tak čistý, že bylo vidět francouzské pobřeží, naplnil opět parami a&#160;mlhou, myšlenky pana Lorryho jako by se též začaly kalit. Jakmile se setmělo a&#160;jakmile usedl před krbem v&#160;jídelně, očekávaje večeři, jako očekával snídani, začal v&#160;duchu pilně kopat, kopat a&#160;kopat v&#160;hořícím žhavém uhlí.</p>
			<p class="MLP_text ParaOverride-1">Láhev dobrého červeného vína po večeři nemůže takovému člověku, jenž kope v&#160;žhavém uhlí, vůbec uškodit, leč že má sklon odvést ho od práce. Už dlouhou chvíli pan Lorry jen lenivě seděl a&#160;nalil si právě poslední skleničku vína s&#160;takovým výrazem naprostého uspokojení, jaké jen lze očekávat u&#160;staršího pána se svěží pletí, jenž právě dopíjí láhev, když tu se z&#160;úzké ulice ozval rachot kol a&#160;vdrkotal pak na hotelový dvůr.</p>
			<p class="MLP_text ParaOverride-1">Postavil sklenici zpět, aniž se napil. „To je slečna!“ řekl.</p>
			<p class="MLP_text ParaOverride-1">V&#160;několika málo minutách vešel číšník a&#160;ohlásil, že z&#160;Londýna přijela slečna Manettová a&#160;že by byla šťastna, kdyby mohla hovořit s&#160;pánem z&#160;Tellsonovy banky.</p>
			<p class="MLP_text ParaOverride-1">„Tak brzy?“</p>
			<p class="MLP_text ParaOverride-1">Slečna Manettová jedla už trochu cestou, teď už nechce nic a&#160;přeje si jen velmi naléhavě promluvit okamžitě s&#160;pánem z&#160;Tellsonovy banky, jestliže mu to bude příjemno a&#160;vhod.</p>
			<p class="MLP_text ParaOverride-1">Pánovi z&#160;Tellsonovy banky nezbývalo tedy nic jiného než vyprázdnit s&#160;výrazem netečné odevzdanosti poslední skleničku, uhladit si nad ušima podivnou světlou paruku a&#160;jít za číšníkem do pokoje slečny Manettové. Byl to veliký temný pokoj, pohřebně vybavený černým polštářovaným nábytkem a&#160;naplněný těžkými černými stoly. Tak dlouho byly leštěny, až se dvě štíhlé svíce, postavené na stole uprostřed pokoje, teskně odrážely na všech těch deskách; jako by právě tyto svíce byly tu pohřbeny v&#160;hlubokých hrobech z&#160;černého mahagonu a&#160;jako by od nich, dokud nebudou vykopány, nebylo možno očekávat žádné světlo, jež by stálo za řeč.</p>
			<p class="MLP_text ParaOverride-1">Temnotu pokoje bylo tak nesnadno proniknout, že pan Lorry, tápaje po prošlapaném tureckém koberci a&#160;domnívaje se, že slečna Manettová je zatím v&#160;některé přilehlé místnosti, došel až k&#160;oněm dvěma vysokým svícím a&#160;pak teprve spatřil, jak ho u&#160;stolu mezi svícemi a&#160;krbem očekává mladá dáma, ne starší než sedmnáct let, oblečená v&#160;jezdeckém plášti a&#160;dosud držící v&#160;ruce za stužky cestovní slaměný klobouk. Když spočinul pohledem na nevelké, štíhlé, hezké postavě, na množství zlatých vlasů, na dvojici modrých očí a&#160;na čele, jež projevovalo neobyčejnou schopnost (uváží-li se, jak bylo mladičké a&#160;hladké) vraštit se a&#160;zvedat do výrazu, jenž nebyl zcela výrazem zmatku, údivu, plachosti nebo jen bystře soustředěné pozornosti, přestože to všechno v&#160;sobě zahrnoval&#160;– když na těchto věcech spočíval pohledem, náhle se před ním vynořila živá podobnost s&#160;dítětem, jež držel na rukou při plavbě přes týž průliv kdysi dávno za mrazivého počasí, zatím co hustě padaly kroupy a&#160;moře se bouřlivě vlnilo. Vzpomínka odvanula jako dech po povrchu velikého zrcadla, které bylo vzadu za ní a&#160;na jehož rámu jakési nemocniční procesí černošských kupidů, z&#160;nichž někteří byli bez hlavy a&#160;všichni mrzáčci, nabízelo v&#160;černých košících ovoce z&#160;krajin kolem Mrtvého moře černým božským bytostem ženského rodu&#160;– a&#160;pan Lorry se před slečnou Manettovou obřadně uklonil.</p>
			<p class="MLP_text ParaOverride-1">„Posaďte se, prosím.“ Pravila to velmi jasným a&#160;příjemným mladým hlasem, v&#160;němž bylo něco málo cizího přízvuku, ale vskutku jen velmi málo.</p>
			<p class="MLP_text ParaOverride-1">„Líbám vaši ruku, slečno,“ pravil pan Lorry s&#160;dvorností dávných časů, opět se uklonil a&#160;usedl.</p>
			<p class="MLP_text ParaOverride-1">„Dostala jsem včera dopis z&#160;banky, v&#160;němž mi píší, že dostali zprávu&#160;– že učinili objev&#160;–“</p>
			<p class="MLP_text ParaOverride-1">„Na slově nezáleží, slečno; je lhostejno, jak to řeknete.“</p>
			<p class="MLP_text ParaOverride-1">„– týkající se nevelkého majetku mého ubohého otce, kterého jsem nikdy nespatřila&#160;– který je tak dlouho mrtev&#160;–“</p>
			<p class="MLP_text ParaOverride-1">Pan Lorry se pohnul v&#160;křesle a&#160;vrhl ustaraný pohled na nemocniční procesí černošských kupidů. Jako kdyby právě oni mohli komukoli poskytnout ze svých nesmyslných košíků nějakou pomoc!</p>
			<p class="MLP_text ParaOverride-1">„– a z&#160;toho důvodu je prý nutno, abych odjela do Paříže a&#160;setkala se tam s&#160;pánem z&#160;banky, jenž je tak laskav a&#160;z&#160;téhož důvodu tam odjíždí.“</p>
			<p class="MLP_text ParaOverride-1">„To jsem já.“</p>
			<p class="MLP_text ParaOverride-1">„Myslila jsem si, že to tak je.“</p>
			<p class="MLP_text ParaOverride-1">Udělala před ním poklonku (pokrčila trochu kolena a&#160;kývla hlavou oním dávným způsobem, jímž se tehdy mladé dámy klaněly), chtějíc mu tak vyjádřit, že uznává, o&#160;co je starší a&#160;moudřejší než ona sama. Znovu se jí uklonil.</p>
			<p class="MLP_text ParaOverride-1">„Odpověděla jsem do banky, že tedy pojedu do Francie, jestliže to pokládají za nezbytné ti, kteří se v&#160;těch věcech vyznají a&#160;kteří jsou mi laskavými rádci, a&#160;že bych byla jako sirotek bez přátel, kteří by mě mohli doprovázet, velmi zavázána, kdyby mě onen ctihodný pán mohl vzít na dobu cesty pod svou ochranu. Tento pán již odjel z&#160;Londýna, ale byl za ním, pokud vím, vyslán posel s&#160;prosbou, aby byl tak laskav a&#160;počkal zde na mne.“</p>
			<p class="MLP_text ParaOverride-1">„Byl jsem šťasten,“ pravil pan Lorry, „když mě tím úkolem pověřili. Budu ještě šťastnější, až jej budu moci vykonat.“</p>
			<p class="MLP_text ParaOverride-1">„Velmi vám děkuji, pane. Jsem vám velmi vděčna. Psali mi z&#160;banky, že mi zmíněný pán vysvětlí podrobnosti celé záležitosti, a&#160;mám se prý připravit na to, že to budou podrobnosti překvapujícího rázu. Připravila jsem se na to, jak jsem uměla nejlépe, a&#160;jsem přirozeně velmi dychtiva vědět, o&#160;jakou věc jde.“</p>
			<p class="MLP_text ParaOverride-1">„Přirozeně,“ pravil pan Lorry. „Ano&#160;– jak bych&#160;–“</p>
			<p class="MLP_text ParaOverride-1">Když si opět nad ušima přihladil světlou kadeřavou paruku, řekl po odmlce:</p>
			<p class="MLP_text ParaOverride-1">„Je velmi těžké začít.“</p>
			<p class="MLP_text ParaOverride-1">Nezačal, ale setkal se ve své nerozhodnosti s&#160;jejím pohledem. Mladé čelo se pozvedlo a&#160;vzalo na sebe onen svůj jedinečný výraz&#160;– vedle své jedinečnosti byl i&#160;hezký a&#160;pro ni příznačný&#160;– a&#160;pozvedla ruku, jako by tím bezděčným pohybem chtěla zachytit nebo pozastavit nějaký míjející stín.</p>
			<p class="MLP_text ParaOverride-1">„Neviděli jsme se spolu nikdy dříve?“</p>
			<p class="MLP_text ParaOverride-1">„Viděli jsme se snad?“ Pan Lorry rozevřel ruce, napřáhl je před sebe a&#160;zamítavě se při tom usmál.</p>
			<p class="MLP_text ParaOverride-1">Zatím co zamyšleně usedala do křesla, u&#160;něhož do té chvíle stála, prohloubil se její výraz mezi obočími a&#160;nad žensky drobným nosem, jehož obrys měl veškeru jemnost a&#160;krásu. Pozoroval ji v&#160;jejím zamyšlení, a&#160;jakmile pak zvedla oči, pokračoval:</p>
			<p class="MLP_text ParaOverride-1">„Domnívám se, slečno Manettová, že bude nejlépe, jestliže vás budu ve vaší adoptivní zemi oslovovat tak, jak oslovujeme mladé anglické dámy.“</p>
			<p class="MLP_text ParaOverride-1">„Jak si přejete, pane.“</p>
			<p class="MLP_text ParaOverride-1">„Jsem obchodník, slečno Manettová. Byl jsem pověřen obchodní záležitostí. Až vám teď o&#160;ní budu hovořit, nepokládejte mě za nic víc než za pouhý mluvicí nástroj&#160;– nejsem opravdu o&#160;mnoho víc. Když tedy dovolíte, povím vám teď příběh jednoho z&#160;našich zákazníků.“</p>
			<p class="MLP_text ParaOverride-1">„Příběh!“</p>
			<p class="MLP_text ParaOverride-1">Zřejmě se úmyslně zmýlil v&#160;slově, jež opakovala, když hned pak spěšně dodal: „Ano, jde o&#160;našeho zákazníka; ty, kteří jsou s&#160;námi ve spojení, nazýváme obvykle v&#160;bankéřském podnikání našimi zákazníky. Byl to Francouz, učenec; člověk velmi vzdělaný&#160;– lékař.“</p>
			<p class="MLP_text ParaOverride-1">„Nebyl z&#160;Beauvais?“</p>
			<p class="MLP_text ParaOverride-1">„Ale ano, z&#160;Beauvais. Jako pan Manette, váš otec, byl i&#160;tento pán z&#160;Beauvais. Jako pan Manette, váš otec, byl též velmi proslulý v&#160;Paříži. Měl jsem čest seznámit se tam s&#160;ním. Byly to styky obchodní, avšak důvěrné. Byl jsem tehdy v&#160;naší francouzské odbočce a&#160;měl jsem&#160;– ach, dlouhých dvacet let!“</p>
			<p class="MLP_text ParaOverride-1">„Tehdy, říkáte&#160;– smím se zeptat, kdy to bylo?“</p>
			<p class="MLP_text ParaOverride-1">„Hovořím, slečno, o&#160;době před dvaceti lety. Oženil se&#160;– s&#160;anglickou dámou&#160;– a&#160;já byl jedním z&#160;jeho plnomocníků. Jako mnoho Francouzů a&#160;francouzských rodin svěřil i&#160;on všechny svoje záležitosti Tellsonově bance. Mám a&#160;měl jsem plnou moc toho nebo onoho druhu od mnoha našich zákazníků. Jsou to jen obchodní vztahy, slečno; nejde o&#160;žádné přátelství, o&#160;žádný vztah osobní, o&#160;nic, čeho by bylo účastno srdce. Za svého obchodnického života přecházel jsem od jednoho zákazníka k&#160;druhému, jako přecházím i&#160;nyní; nemám zkrátka žádné city; jsem pouhý nástroj. Abych tedy pokračoval&#160;–“</p>
			<p class="MLP_text ParaOverride-1">„Ale to je přece příběh mého otce, pane; a&#160;začínám se již domnívat,“&#160;– podivně ztvrdnuvší čelo se velmi důrazně naklonilo k&#160;němu&#160;– „že vy jste mě přivezl do Anglie, když jsem osiřela po smrti své matky, jež přežila otce o&#160;pouhé dva roky. Jsem si takřka jista, že jste to byl vy.“</p>
			<p class="MLP_text ParaOverride-1">Pan Lorry se ujal váhavé drobné ruky, jež se důvěřivě napřáhla k&#160;jeho ruce, a&#160;s&#160;jakousi obřadností ji přitiskl k&#160;rtům. Doprovodil pak mladou dámu opět k&#160;jejímu křeslu, a&#160;opíraje se levicí o&#160;opěradlo křesla, pravou rukou pak přejížděje bradu, upravuje paruku nad ušima, zdůrazňuje svoje slova, shlížel dolů na její tvář a&#160;ona vzhlížela k&#160;němu.</p>
			<p class="MLP_text ParaOverride-1">„Byl jsem to já, slečno Manettová. Uvážíte-li, že jsem vás od té doby již nespatřil, poznáte z&#160;toho, jak pravdivě jsem právě teď mluvil, když jsem vám říkal, že ve mně není žádný cit a&#160;že všechny moje vztahy s&#160;bližními jsou vztahy jen a&#160;jen obchodní. Nikoli; od té doby jste byla svěřenkou Tellsonovy banky a&#160;já byl zaměstnán jinými záležitostmi tohoto podniku. City! Nemám na ně čas, nemám k&#160;nim žádnou příležitost. Všechen čas svého života trávím otáčením obrovského peněžního žentouru.“</p>
			<p class="MLP_text ParaOverride-1">Když takto podivně popsal svoje každodenní zaměstnání, přihladil si pan Lorry oběma rukama svou světlou paruku (což bylo naprosto zbytečné, neboť nic nemohlo být uhlazenější než její zářivý povrch) a&#160;opět se postavil jako dříve.</p>
			<p class="MLP_text ParaOverride-1">„Až potud, slečno (jak jste poznamenala), byl to příběh vašeho oplakávaného otce. Teď však přijde něco jiného. Kdyby nebyl váš otec zemřel, jak se tehdy stalo&#160;– nestrachujte se! Jak jste se ulekla!“</p>
			<p class="MLP_text ParaOverride-1">Vskutku se ulekla. A&#160;oběma rukama jej uchopila za zápěstí. </p>
			<p class="MLP_text ParaOverride-1">„Prosím,“ pravil pan Lorry konejšivě, zatím co zvedl levici z&#160;opěradla křesla a&#160;položil ji na rozechvělé prsty, které jej prosebně svíraly, „prosím, utište se&#160;– jde o&#160;obchodní záležitost. Jak jsem tedy řekl&#160;–“</p>
			<p class="MLP_text ParaOverride-1">Její pohled ho tak znepokojil, že ustal, těkavě se zamyslil a&#160;pak teprve začal znovu:</p>
			<p class="MLP_text ParaOverride-1">„Jak jsem řekl, kdyby pan Manette nebyl zemřel, kdyby byl náhle a&#160;nehlučně zmizel, kdyby byl býval unesen, kdyby bylo bývalo tak snadno uhodnout, na jaké hrozné místo, přestože ho nestačil vypátrat ani nejbystřejší důvtip, kdyby byl měl nepřítele v&#160;jednom svém rodákovi, jenž měl výsadu, o&#160;níž, jak jsem sám tehdy viděl, báli se tam za průlivem mluvit i&#160;nejodvážnější lidé třeba jen šeptem, totiž výsadu, že mohl vyplňovat předem podepsané rozsudky a&#160;kohokoli tak odsoudit v&#160;zapomenutí žaláře na dobu jakkoli dlouhou, kdyby se byla jeho manželka obrátila s&#160;prosbami na samého krále, na královnu, na královský dvůr, na duchovenstvo o&#160;pouhou zprávu o&#160;něm, a&#160;to všechno marně&#160;– pak by příběh vašeho otce byl příběhem tohoto nešťastného muže, lékaře z&#160;Beauvais.“</p>
			<p class="MLP_text ParaOverride-1">„Snažně vás prosím, pane, povězte mi víc.“</p>
			<p class="MLP_text ParaOverride-1">„Povím. Chystám se povědět. Snesete to?“</p>
			<p class="MLP_text ParaOverride-1">„Snesu všechno, jen ne nejistotu, v&#160;níž mě v&#160;této chvíli ponecháváte.“</p>
			<p class="MLP_text ParaOverride-1">„Mluvíte klidně a&#160;vskutku jste klidná. To je správné!“ (Svým počínáním projevoval však mnohem méně uspokojení než svými slovy.) „Je to obchodní záležitost. Pohlížejte na to jako na obchodní záležitost&#160;– jako na záležitost, jež musí být projednána. Kdyby tedy byla lékařova manželka, přestože žena veliké odvahy a&#160;statečnosti, nesmírně tím trpěla právě v&#160;době, kdy se jí mělo narodit dítě&#160;–“</p>
			<p class="MLP_text ParaOverride-1">„Byla to dcera, toto dítě?“</p>
			<p class="MLP_text ParaOverride-1">„Dcera. Je to&#160;– je to obchodní záležitost&#160;– neznepokojujte se. Kdyby byla tato ubohá žena tak nesmírně trpěla před narozením svého dítěte, až by byla dospěla k&#160;rozhodnutí, že ušetří ubohé dítě jakéhokoli dědičného podílu na utrpení, jež sama poznala, a&#160;to tím, že je bude vychovávat v&#160;přesvědčení, že jeho otec je mrtev&#160;–&#160;– Ne, neklekejte! Proboha, proč přede mnou klekáte!“</p>
			<p class="MLP_text ParaOverride-1">„Abyste pověděl pravdu. Ach drahý, dobrý, soucitný pane, povězte pravdu!“</p>
			<p class="MLP_text ParaOverride-1">„Je to&#160;– je to obchodní záležitost. Uvádíte mě ve zmatek, a&#160;jak mohu projednat obchodní záležitost, jsem-li zmaten. Udržme si jasnou hlavu. Kdybyste mi teď mohla laskavě povědět, kolik je na příklad devětkrát devět pencí nebo kolik je šilinků v&#160;dvaceti librách, velmi by mi to dodalo odvahy. Tolik by se mi ulevilo v&#160;starostech o&#160;váš duševní stav.“</p>
			<p class="MLP_text ParaOverride-1">I&#160;když na jeho výzvu přímo neodpověděla, seděla nyní, když ji byl jemně pozvedl, tak klidně a&#160;její ruce, které jej nepřestaly svírat v&#160;zápěstí, se tak dalece utišily, že to pana Jarvise Lorryho poněkud upokojilo.</p>
			<p class="MLP_text ParaOverride-1">„Tak je to správné, tak je to správné. Statečnost! Jde o&#160;obchod! Čeká vás důležitá věc; velmi užitečná věc. Tak to tedy učinila s&#160;vámi vaše matka, slečno Manettová. A&#160;když pak zemřela&#160;– jistě hořem&#160;– nikdy do té chvíle neustavši v&#160;marném pátrání po vašem otci, zanechala vás zde dvouletou, abyste rozkvetla v&#160;kráse a&#160;štěstí a&#160;aby váš život nebyl zastíněn temným mrakem nejistoty, zda se otec již ve vězení utrápil či zda se tam stále trýzní po všechna ta dlouhá, vlekoucí se léta.“</p>
			<p class="MLP_text ParaOverride-1">Když říkal tato slova, pohlédl s&#160;obdivným soucitem na bohatství jejích zlatých vlasů; jako by si přitom sám pro sebe představoval, že mnohé z&#160;těchto vlasů mohly už zšednout.</p>
			<p class="MLP_text ParaOverride-1">„Víte sama, že vaši rodiče neměli žádný veliký majetek a&#160;že to, co měli, bylo určeno vaší matce a&#160;vám. Nenašly se žádné další peníze, ani nebyl objeven žádný další majetek; ale&#160;–“</p>
			<p class="MLP_text ParaOverride-1">Ucítil silnější stisk na svém zápěstí a&#160;zarazil se. Výraz na čele, jež tak obzvláště poutalo jeho pozornost a&#160;jež bylo nyní nehybné, prohloubil se ve výraz bolesti a&#160;děsu.</p>
			<p class="MLP_text ParaOverride-1">„Ale on sám&#160;– on sám byl nalezen. Žije. Je až příliš pravděpodobno, že se velmi změnil; je možno, že z&#160;něho zbývá pouhá troska; ale doufejme v&#160;nejlepší. Je přece jen živ. Ujali se vašeho otce v&#160;domě jeho bývalého sluhy v&#160;Paříži a&#160;tam právě jedeme; já, abych prokázal jeho totožnost; vy, abyste ho vrátila životu, lásce, povinnosti, abyste mu přichystala odpočinek a&#160;pohodlí.“</p>
			<p class="MLP_text ParaOverride-1">Jejím tělem proběhlo mrazivé zachvění, jež přešlo i&#160;do něho. Pravila tichým, zřetelným, zděšeným hlasem, jako by mluvila ze sna:</p>
			<p class="MLP_text ParaOverride-1">„Setkám se s&#160;jeho přízrakem! Bude to jeho přízrak&#160;– nikoli on!“</p>
			<p class="MLP_text ParaOverride-1">Pan Lorry mírně hladil ruce, jež svíraly jeho paži. „Ztište se, upokojte se! Teď už to tedy víte. Teď už víte to nejlepší i&#160;nejhorší z&#160;celé věci. Jste již na cestě k&#160;tomu ubohému muži, kterému tolik bylo ukřivděno, a&#160;bude-li příznivá plavba po moři i&#160;jízda po souši, budete brzy u&#160;něho.“</p>
			<p class="MLP_text ParaOverride-1">Týmž hlasem, jenž poklesl až k&#160;šepotu, opakovala: „Měla jsem volnost, byla jsem šťastna a&#160;jeho přízrak mě dosud nikdy nepronásledoval!“</p>
			<p class="MLP_text ParaOverride-1">„Jen ještě jednu věc,“ pravil pan Lorry důrazně, jak bylo třeba, měl-li si vynutit její pozornost, „byl nalezen pod jiným jménem a&#160;jeho vlastní jméno bylo buď dávno zapomenuto nebo utajováno. Bylo by horší než pouze zbytečné vyzvídat nyní, jaké to bylo jméno; bylo by horší než jen zbytečné pátrat nyní po tom, zda byl již po léta přehlížen a&#160;zapomenut nebo zda byl vědomě držen ve vězení. Bylo by horší než zbytečné vůbec se na cokoli vyptávat, neboť by to bylo nebezpečné. Lépe bude nikde a&#160;žádným způsobem se o&#160;této záležitosti nezmiňovat a&#160;odvézt jej&#160;– aspoň na čas&#160;– pryč z&#160;Francie. I&#160;já, přestože mám jako Angličan zaručenu bezpečnost, a&#160;dokonce i&#160;Tellsonova banka, ačkoli má důležitý podíl na francouzských úvěrech, vystříháme se jakékoli zmínky v&#160;té věci. Nemám u&#160;sebe ani útržek popsaného papíru, jenž by se týkal této záležitosti. Je to poslání naprosto tajné. Moje pověřovací listiny, poznámky i&#160;záznamy, to všechno je zahrnuto v&#160;jediné řádce: ‚Vrácen životu‘, jež může znamenat cokoli. Ale co je s&#160;vámi? Ani slovo neslyší! Slečno Manettová!“</p>
			<p class="MLP_text ParaOverride-1">Naprosto nehybná a&#160;němá, aniž se v&#160;křesle opřela, seděla tu, svírána jeho rukou, zcela otupělá; oči měla otevřeny a&#160;upřeny na něj, na čele pak jako by měla vyryt nebo vypálen onen poslední výraz. Tak pevně se držela jeho paže, že se bál vyprostit, aby jí neublížil; zavolal proto hlasitě o&#160;pomoc, aniž se pohnul z&#160;místa.</p>
			<p class="MLP_text ParaOverride-1">Jakási žena divokého vzhledu, na níž pan Lorry i&#160;při svém vzrušení postřehl, že je všecka rudá, že má zrzavé vlasy, že je oblečena v&#160;šatech jaksi neobyčejně přiléhavých a&#160;že má na hlavě prapodivný klobouk, podobný granátnickému věrteli, a&#160;to věrteli důkladných rozměrů, nebo velikému stiltonskému sýru, vřítila se hned nato do pokoje, předběhnuvši hotelové služebnictvo, a&#160;brzy vyřešila otázku jeho odtržení od ubohé mladé dámy, a&#160;to tím způsobem, že mu položila svalnatou ruku na prsa a&#160;prudce ho odstrčila směrem k&#160;nejbližší stěně.</p>
			<p class="MLP_text ParaOverride-1">(„Tohle je jistě chlap!“ pomyslil si pan Lorry, zbaven dechu, v&#160;tomtéž okamžiku, kdy narazil na stěnu.)</p>
			<p class="MLP_text ParaOverride-1">„Tak hněte sebou!“ dala se ona postava do křiku, oslovujíc hotelové služebnictvo. „Proč nejdete opatřit, čeho je třeba, místo abyste tu na mě zírali! Je snad něco na mně vidět? Proč už nejdete opatřit, čeho je třeba! Jestli tu hned nebudu mít čpavek, studenou vodu a&#160;ocet, povím vám, zač je toho loket.“</p>
			<p class="MLP_text ParaOverride-1">Okamžitě se rozprchli pro tyto oživovací prostředky a&#160;ona zatím opatrně položila pacientku na pohovku, kde ji začala s&#160;velikou zručností a&#160;něhou ošetřovat, nazývajíc ji „svým pokladem“ a&#160;„ptáčkem“, rozprostírajíc jí zlaté vlasy s&#160;velikou pýchou a&#160;péčí po ramenou.</p>
			<p class="MLP_text ParaOverride-1">„A&#160;vy tam v&#160;tom hnědém!“ pravila, obracejíc se rozhořčeně na pana Lorryho. „Nemohl jste jí to povědět tak, aby se přitom k&#160;smrti nezděsila? Podívejte se na ni, jak je bledá a&#160;jak má studené ruce. Takhle se tedy chová pán od banky?“</p>
			<p class="MLP_text ParaOverride-1">Touto otázkou, na niž bylo těžko odpovědět, byl pan Lorry uveden do rozpaků tak velikých, že už mohl zpovzdáli přihlížet jen s&#160;malomyslnou účastí a&#160;pokorou, jak se ta silná žena, vykázavši hotelové služebnictvo s&#160;tajemnou pohrůžkou, že jim „poví“ něco, o&#160;čem se už dále přesně nevyjádřila, jestliže tu ještě jen chvíli budou tupě přihlížet, dala opět do ošetřování, postupujíc přitom podle obvyklých pravidel, a&#160;přiměla pak dívku, aby si položila klesající hlavu na její rameno.</p>
			<p class="MLP_text ParaOverride-1">„Doufám, že teď už jí bude dobře,“ pravil pan Lorry.</p>
			<p class="MLP_text ParaOverride-1">„Jestli jí bude dobře, tak vám, vy v&#160;tom hnědém, za to děkovat nebude. Moje maličká!“</p>
			<p class="MLP_text ParaOverride-1">„Vy tedy budete doprovázet slečnu Manettovou do Francie?“ zeptal se pan Lorry, když se byl opět na chvilku s&#160;malomyslnou účastí a&#160;pokorou odmlčel.</p>
			<p class="MLP_text ParaOverride-1">„To jste tedy uhodl!“ odpověděla silácká žena. „Myslíte, že by mě byla Prozřetelnost poslala žít na ostrov, kdyby byla zamýšlela, abych se vydala na cestu přes slanou vodu?“ Poněvadž toto byla další otázka, na niž bylo těžko odpovědět, pan Jarvis Lorry se vzdálil, aby ji promyslil.</p>
		</div>
</body>
</html>