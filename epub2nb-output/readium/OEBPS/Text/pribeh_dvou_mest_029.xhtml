<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">Kapitola sedmnáctá <br/>Jedna noc</p>
			<p class="MLP_text_bez1radku ParaOverride-1">Nikdy nedopadaly paprsky zapadajícího slunce zářivěji na tiché zákoutí v&#160;Soho než kteréhosi pamětihodného večera, kdy doktor a&#160;jeho dcera seděli spolu pod platanem. Nikdy nesvítil měsíc něžněji nad velikým Londýnem než oné noci, kdy je tam zastihl dosud sedící pod tím stromem a&#160;kdy jim svítil na tváře skrze jeho listí.</p>
			<p class="MLP_text ParaOverride-1">Nazítří se měla Lucie vdávat. Vyhradila poslední večer otci a&#160;posadili se sami spolu pod platan.</p>
			<p class="MLP_text ParaOverride-1">„Jsi šťasten, drahý otče?“</p>
			<p class="MLP_text ParaOverride-1">„Naprosto, dítě.“</p>
			<p class="MLP_text ParaOverride-1">Řekli si toho málo, přestože tam seděli dlouho. Dokud bylo ještě dost světla, aby se dalo pracovat nebo číst, nezaměstnávala se tentokrát svou obvyklou prací ani mu nepředčítala. Mnohokrát po jeho boku pod tímto stromem takto trávila čas; ale dnešní večer byl docela jiný a&#160;nic se na tom nedalo změnit.</p>
			<p class="MLP_text ParaOverride-1">„Já sama jsem dnes večer velmi šťastna, drahý otče. Jsem hluboce šťastna z&#160;lásky, které Bůh tak požehnal&#160;– ze své lásky k&#160;Charlesovi a&#160;z&#160;Charlesovy lásky ke mně. Kdybych však dál neměla zasvěcovat svůj život tobě, kdyby moje svatba měla způsobit, abych se od tebe vzdálila třeba jen o&#160;několik málo ulic, byla bych v&#160;této chvíli nešťastnější a&#160;sama sobě bych vyčítala víc, než ti mohu povědět. I&#160;takto –“</p>
			<p class="MLP_text ParaOverride-1">I&#160;takto nemohla už zvládnout svůj hlas.</p>
			<p class="MLP_text ParaOverride-1">V&#160;teskném světle měsíce jej objala kolem krku a&#160;položila mu tvář na prsa. Ve světle měsíce, jež je vždy teskné, jako i&#160;samo světlo slunce&#160;– jako i&#160;světlo, zvané lidský život&#160;– je teskné při svém příchodu i&#160;odchodu.</p>
			<p class="MLP_text ParaOverride-1">„Můj ze všech nejdražší! Můžeš mi říci v&#160;této poslední chvíli, že máš jistotu, naprostou jistotu, že nás neoddělí žádné moje nové city, žádné moje nové povinnosti? Já sama to vím určitě, ale víš to i&#160;ty? Jsi o&#160;tom v&#160;hloubi srdce ubezpečen?“ </p>
			<p class="MLP_text ParaOverride-1">Otec odpověděl s&#160;radostně pevným přesvědčením, které by byl mohl sotva předstírat: „Jsem o&#160;tom ubezpečen, drahá Lucie! Víc než to,“ dodal pak, když ji byl něžně políbil, „budoucnost mi připadá mnohem jasnější, když pomyslím na tvou svatbu, než mi kdy bez ní mohla připadat&#160;– než vůbec mohla být.“</p>
			<p class="MLP_text ParaOverride-1">„Kdybych opravdu mohla v&#160;toto doufat, otče!“</p>
			<p class="MLP_text ParaOverride-1">„Věř tomu, drahá! Opravdu to tak je. Rozvaž si přece, jak je to přirozené a&#160;prosté, že tomu tak je. Jsi mi tak oddána a&#160;jsi tak mladá, že nemůžeš pochopit, jakou úzkost jsem pociťoval, že tvůj život bude promarněn&#160;–“</p>
			<p class="MLP_text ParaOverride-1">Pohnula rukou směrem k&#160;jeho rtům, ale zadržel ji a&#160;opakoval to slovo.</p>
			<p class="MLP_text ParaOverride-1">„– ano, promarněn, mé dítě&#160;– že bude promarněn a&#160;vyšinut z&#160;při­rozeného pořádku věcí&#160;– a&#160;to kvůli mně. Nemůžeš při své nesobeckosti porozumět, kolik mi to dalo starostí; ale jen si to sama rozvaž, že bych přece nemohl být dokonale šťasten, kdyby tvoje štěstí nebylo dokonalé!“</p>
			<p class="MLP_text ParaOverride-1">„Kdybych nebyla nikdy poznala Charlese, otče, byla bych bývala s&#160;tebou docela šťastna.“</p>
			<p class="MLP_text ParaOverride-1">Usmál se jejímu bezděčnému přiznání, že by byla nešťastna bez Charlese, jestliže ho již poznala, a&#160;řekl na to: </p>
			<p class="MLP_text ParaOverride-1">„Poznala jsi ho, mé dítě, a&#160;je to Charles. Kdyby to nebyl býval Charles, byl by to býval někdo jiný. A&#160;kdyby to nebyl býval nikdo jiný, pak bych tím byl býval vinen já a&#160;temný díl mého života byl by vrhl stín i&#160;mimo mne a&#160;byl by padl na tebe.“</p>
			<p class="MLP_text ParaOverride-1">Bylo to po prvé od onoho soudního přelíčení, co ho slyšela zmiňovat se o&#160;době jeho utrpení. Byl to podivný a&#160;nový citový prožitek, když ta slova uslyšela, a&#160;dlouho pak na to vzpomínala.</p>
			<p class="MLP_text ParaOverride-1">„Pohleď,“ pravil doktor z&#160;Beauvais, pozvedaje ruku směrem k&#160;měsíci. „Hledíval jsem na něj ze svého vězeňského okénka, když mi bylo jeho světlo nesnesitelné. Hledíval jsem na něj, když mi bylo takovým utrpením pomyslit, že září na všechno, co jsem ztratil, až jsem začal bít hlavou o&#160;stěny vězení. Hledíval jsem na něj ve stavu takové otupělosti a&#160;duševní mdloby, že jsem nebyl schopen myslit na nic jiného než na to, kolik vodorovných čar bych přes něj mohl nakreslit v&#160;době úplňku a&#160;kolik čar svislých, jež by je protínaly.“ Obrácen po svém způsobu do sebe a&#160;zamyšlen, zatím co hleděl na měsíc, dodal pak: „Oběma směry bylo těch čar po dvaceti a&#160;dvacátou už tam bylo těžko vtěsnat.“</p>
			<p class="MLP_text ParaOverride-1">Když se o&#160;tom takto ze široka rozhovořil, její podivné vzrušení nad jeho návratem do těch dob se ještě prohloubilo; na tom však, jak o&#160;těch věcech hovořil, nebylo pro ni nic děsivého. Jako by chtěl jen postavit vedle sebe a&#160;srovnat svou nynější veselost a&#160;štěstí se strašlivým utrpením minulosti.</p>
			<p class="MLP_text ParaOverride-1">„Díval jsem se na něj a&#160;tisíckrát jsem znovu a&#160;znovu uvažoval o&#160;tom dítěti ještě nenarozeném, od něhož jsem byl odtržen. Zda žije. Zda se narodilo živé nebo zda je zabil strašlivý otřes, jenž stihl jeho matku. Zda je to syn, jenž jednoho dne pomstí otce. (Byly doby tam ve vězení, kdy má touha po pomstě byla nesnesitelná.) Zda je to syn, jenž se nikdy nedoví o&#160;osudu svého otce a&#160;jenž se snad později bude domnívat, že jeho otec zmizel z&#160;vlastní vůle. Zda je to dcera, jež vyroste v&#160;ženu.“</p>
			<p class="MLP_text ParaOverride-1">Přivinula se blíž k&#160;němu, políbila ho na tvář a&#160;na ruku.</p>
			<p class="MLP_text ParaOverride-1">„Představoval jsem si o&#160;své dceři, že na mne úplně zapomene&#160;– že vůbec nebude o&#160;mně vědět a&#160;nebude mít o&#160;mně ani tušení. Rok za rokem jsem počítal léta jejího věku. Viděl jsem v&#160;duchu, jak se vdává za muže, který nic neví o&#160;mém osudu. A&#160;já jak docela mizím z&#160;paměti živých lidí a&#160;jak v&#160;příštím pokolení už místo mne je pouhá prázdnota.“</p>
			<p class="MLP_text ParaOverride-1">„Otče! Stačí jen slyšet, že jsi takto smýšlel o&#160;dceři, které ani nebylo, a&#160;svírá mi to srdce bolestí, jako bych já vskutku byla to dítě.“</p>
			<p class="MLP_text ParaOverride-1">„Ty, Lucie? Právě uzdravující útěcha, kterou jsi mi poskytla, dala vzniknout těmto vzpomínkám a&#160;dovolila jim vznášet se tu mezi námi a&#160;měsícem za tohoto předvečera.&#160;– O&#160;čem jsem to právě hovořil?“</p>
			<p class="MLP_text ParaOverride-1">„Nic o&#160;tobě nevěděla. Vůbec o&#160;tebe nedbala.“</p>
			<p class="MLP_text ParaOverride-1">„Ano! Ale za jiných měsíčných nocí, kdy se mě teskné ticho dotýkalo jinak&#160;– kdy ve mně probouzelo jakýsi smutný pocit míru, pokud jen možno mluvit o&#160;míru při pocitu, v&#160;jehož základech je bolest&#160;– představoval jsem si ji, jak za mnou přichází do kobky a&#160;vyvádí mě pak z&#160;pevnosti na svobodu. Často jsem ji vídal v&#160;měsíčním světle, jako teď vidím tebe, jen sen ji nemohl obejmout; stávala tam mezi zamřížovaným okénkem a&#160;dveřmi. Ale rozumíš mi přece, že tohle nebylo to dítě, o&#160;kterém mluvím?“</p>
			<p class="MLP_text ParaOverride-1">„Nebyla to ta postava, ten&#160;– ten obraz, nebyla to ta představa?“</p>
			<p class="MLP_text ParaOverride-1">„Nebyla. Bylo to něco jiného. Stálo to tam před mým zmateným zrakem, ale bylo to zcela nehybné. Ten přízrak, jímž jsem se v&#160;duchu stále zabýval, to bylo jiné a&#160;skutečnější dítě. O&#160;jeho zevnějšku nevím nic víc, než že se podobalo své matce. To druhé se jí také podobalo&#160;– jako ty se jí podobáš&#160;– nebylo však stejné. Rozumíš tomu všemu, Lucie? Těžko je tomu asi porozumět. Byla bys asi musela být osamělým vězněm, abys mohla pochopit tyto zmatené a&#160;složité rozdílnosti.“</p>
			<p class="MLP_text ParaOverride-1">Ačkoli hovořil tak soustředěně a&#160;klidně, přece jí krev tuhla v&#160;žilách, když se takto pokoušel postihnout dávný stav své duše.</p>
			<p class="MLP_text ParaOverride-1">„Když tak bývalo ve mně víc míru, představoval jsem si ji za měsíčního světla, jak pro mne přichází a&#160;vede mě ven, aby mi ukázala, že domov, do něhož se provdala, je proniknut láskyplnou vzpomínkou na jejího ztraceného otce. V&#160;jejím pokoji byl můj obraz a&#160;modlívala se za mne. Žila přičinlivě, radostně a&#160;užitečně; ale vším jejím životem pronikal můj nešťastný osud.“</p>
			<p class="MLP_text ParaOverride-1">„To dítě jsem byla já, otče. Nebylo ve mně ani zpola tolik dobroty, ale svou láskou jsem to byla já.“</p>
			<p class="MLP_text ParaOverride-1">„Ukazovala mi pak svoje děti,“ hovořil doktor z&#160;Beauvais, „které již o&#160;mně mnoho slyšely a&#160;byly vychovávány k&#160;soucitu se mnou. Jestliže šly mimo nějakou věznici, kráčely daleko od jejích zamračených zdí, vzhlížely k&#160;mřížím a&#160;hovořily šeptem. Osvobodit mě nemohla; když mi všechno ukázala, vždy jsem v&#160;duchu zas viděl, jak mě vede zpět. Ale pak, obšťastněn velikou útěchou pláče, padal jsem na kolena a&#160;žehnal jsem jí.“</p>
			<p class="MLP_text ParaOverride-1">„Doufám, že já byla to dítě, otče. Drahý, drahý otče, zda mi zítra dáš požehnání právě tak vroucí!“</p>
			<p class="MLP_text ParaOverride-1">„Vzpomínám, Lucie, na ty bývalé útrapy, abych ti právě dnes večer pověděl, že tě musím milovat víc, než slova mohou povědět, a&#160;že Bohu musím děkovat za svoje veliké štěstí. Ať se moje myšlenky rozběhly jakkoli nezkrotně, nikdy jsem nepomyslil, že mě potká takové štěstí, které mě potkalo s&#160;tebou a&#160;které nás ještě čeká.“</p>
			<p class="MLP_text ParaOverride-1">Objal ji, s&#160;hlubokou vážností ji odporučil ochraně nebes a&#160;pokorně poděkoval Bohu, že ho obdařil takovou bytostí. Zanedlouho se pak odebrali do domu.</p>
			<p class="MLP_text ParaOverride-1">K&#160;svatbě nebyl pozván nikdo jiný než pan Lorry; jedinou družičkou měla být utrápená slečna Prossová. Jejich bydliště se po svatbě nemělo nijak změnit; dalo se rozšířit tím, že k&#160;dosavadnímu bytu přidali horní pokoje, do nedávna obývané oním apokryfním a&#160;neviditelným nájemníkem, a&#160;víc si nepřáli.</p>
			<p class="MLP_text ParaOverride-1">Při malé předsvatební hostině byl doktor Manette velmi veselý. Byli jen tři u&#160;stolu a&#160;třetí byla slečna Prossová. Litoval, že tu není Charles, vznášel námitky proti milé a&#160;úkladné zvyklosti, která mu nedovolovala přijít, a&#160;ze srdce mu připíjel.</p>
			<p class="MLP_text ParaOverride-1">Tak se přibližovala chvíle, kdy dal Lucii dobrou noc a&#160;rozloučili se. Avšak za hlubokého ticha třetí hodiny k&#160;jitru sestoupila Lucie po schodech a&#160;vkradla se do jeho pokoje; nemohla se zbavit jakéhosi neurčitého strachu.</p>
			<p class="MLP_text ParaOverride-1">Ale všechny věci byly na svých místech, všude bylo ticho a&#160;otec spal s&#160;bílými vlasy malebně rozhozenými po čistém polštáři a&#160;s&#160;rukama klidně ležícíma na pokrývce. Svíčku, jíž nebylo třeba, odložila dostatečně daleko, aby byla zastíněna, připlížila se pak k&#160;jeho lůžku a&#160;políbila ho na rty; zůstala tak nad ním skloněna a&#160;hleděla na něj.</p>
			<p class="MLP_text ParaOverride-1">Hořké slzy z&#160;času zajetí vyryly svá znamení v&#160;jeho krásné tváři, ale překryl jejich průrvy rozhodností tak mocnou, že byl nad nimi pánem dokonce i&#160;ve spánku. V&#160;celém království spánku nebylo té noci pozoruhodnější tváře nad tuto tvář, tak klidnou a&#160;odhodlanou v&#160;svém ostražitém boji proti neviditelnému zákeřníku.</p>
			<p class="MLP_text ParaOverride-1">S&#160;bázlivou úctou položila ruku na jeho drahá prsa a&#160;modlila se, aby mu vždy zůstala tak věrna, jak si to její láska k&#160;němu přála a&#160;jak si to jeho útrapy zasloužily. Zvedla pak opět ruku, ještě jednou ho políbila na rty a&#160;odešla. Nastal pak východ slunce a&#160;stíny, jež vrhalo listí platanu, pohybovaly se po jeho tváři právě tak lehce, jak se pohybovaly její rty, když se za něj modlila.</p>
		</div>
</body>
</html>