<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-32</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-32" xml:lang="cs-CZ">
		<div class="Z-kladn--textový-r-meček">
			<p id="_idParaDest-31" class="MLP_uroven2_kapitola ParaOverride-1">Kapitola dvacátá třetí <br/>Požár mohutní</p>
			<p class="MLP_text_bez1radku ParaOverride-1">Nastaly změny ve vsi, kde voda padala do kašny a&#160;kde cestář denně vycházel vytloukat z&#160;kamení na silnici tolik drobtů chleba, kolik jen mohlo jakž takž udržet pohromadě jeho ubohou nevědomou duši a&#160;ubohé zbědované tělo. Vězení na skále už tak nevládlo nad krajem jako kdysi; hlídali tam vojáci, ale nebylo jich mnoho; důstojníci tam hlídali vojáky, ale nikdo z&#160;nich nevěděl, co jejich mužstvo udělá&#160;– jen tolik věděli, že pravděpodobně neudělá, co mu bude rozkázáno.</p>
			<p class="MLP_text ParaOverride-1">Široko daleko se rozkládala zpustlá krajina, neposkytující nic než samou bezútěšnost. Všechno listí, všechny traviny, všechna obilní stébla byla tak scvrklá a&#160;ubohá jako sami zubožení lidé. Všechno tu bylo sehnuto, zhněteno, sklíčeno a&#160;zlomeno. Obydlí, ploty, domácí zvířata, muži, ženy, děti i&#160;sama půda, po níž chodili&#160;– všechno bylo zhola vyčerpáno.</p>
			<p class="MLP_text ParaOverride-1">Milostivý pán (často jako jednotlivec ctihodný muž) byl požehnáním národa, vdechoval všemu rytířský tón, byl uhlazeným příkladem přepychově zářivého života a&#160;znamenal ještě mnoho jiného v&#160;podobném smyslu; přesto však milostivý pán jako společenská vrstva tak nebo onak přivedl věci k&#160;těmto koncům. Je to podivné, že všechna stvoření, výslovně poddaná milostivému pánu, jsou hned do takové míry vysáta a&#160;vyždímána! Vskutku musí být něco krátkozrakého v&#160;tom úradku věčnosti! Ale bylo to prostě tak; když byla i&#160;z&#160;kamení vymačkána poslední kapka krve, když šroub daní byl tak často přitahován, až se sama daňová podstata rozdrobila a&#160;šroub se otáčel, aniž měl do čeho zabrat, začal se milostivý pán odtahovat od záležitostí tak nízkých a&#160;nevypočitatelných.</p>
			<p class="MLP_text ParaOverride-1">Taková změna však nenastala v&#160;této vsi ani v&#160;mnoha vsích podobných. Po celá uplynuvší desetiletí ji milostivý pán vysával a&#160;ždímal a&#160;zřídka ji poctil svou přítomností, leč aby tu užil rozkoší lovu&#160;– někdy to byly štvanice lidí, někdy štvanice zvěře, pro jejíž chov uzavíral milostivý pán celé obrovské prostory neobdělané divočiny. Nikoli. Změna byla spíše v&#160;tom, že se začaly objevovat cizí tváře nižších vrstev, než že by mizely vznešené, vybroušené a&#160;jinak okrášlené i&#160;oblažující rysy milostivých pánů.</p>
			<p class="MLP_text ParaOverride-1">V&#160;těch časech totiž, kdy cestář osaměle pracoval v&#160;prachu, zřídka znepokojen myšlenkou, že sám je prach a&#160;v&#160;prach se obrátí, neboť byl až příliš zaměstnán myšlenkou, jak málo má k&#160;večeři a&#160;o&#160;kolik víc by snědl, kdyby měl&#160;– v&#160;těch časech, když zvedl oči od své samotářské práce a&#160;rozhlédl se kolem, vídával opěšale přicházet nějakou postavu hrubých obrysů, jakých bylo vídat kdysi v&#160;těchto končinách pořídku, které se tu však nyní objevovaly často. Když se postava přiblížila, rozeznával cestář nepřekvapen, že je to muž s&#160;rozcuchanými vlasy, vzhledu takřka divošského, hubený, v&#160;dřevácích, jež připadly neohrabané dokonce i&#160;cestářovu zraku, zamračený, drsný, opálený, omočený v&#160;blátě i&#160;prachu mnoha silnic, provlhlý bažinatou vlhkostí mnoha nížin, posetý trním, listím a&#160;pozůstatky mechu z&#160;mnoha lesních stezek.</p>
			<p class="MLP_text ParaOverride-1">Takový muž k&#160;němu přišel jako přízrak za polední červencové hodiny, zatím co seděl na hromádce štěrku pod náspem, chráně se tak pokud možno před krupobitím.</p>
			<p class="MLP_text ParaOverride-1">Muž se na něj podíval, pohlédl pak na ves v&#160;úžlabině, na mlýn a&#160;na vězení na skále. Když si byl srovnal všechny ty věci v&#160;své zpozdi­lé mysli, řekl nářečím, jemuž bylo sotva rozumět:</p>
			<p class="MLP_text ParaOverride-1">„Jak se vede, Jacquesi?“</p>
			<p class="MLP_text ParaOverride-1">„Všechno v&#160;pořádku, Jacquesi.“</p>
			<p class="MLP_text ParaOverride-1">„Podej sem ruku!“</p>
			<p class="MLP_text ParaOverride-1">Stiskli si ruce a&#160;muž usedl na hromádku štěrku.</p>
			<p class="MLP_text ParaOverride-1">„Nemáš něco k&#160;jídlu?“</p>
			<p class="MLP_text ParaOverride-1">„Teď už jen večeři,“ pravil cestář s&#160;hladovou tváří.</p>
			<p class="MLP_text ParaOverride-1">„Tak to je všude,“ rozmrzele řekl muž. „Nikde nic k&#160;jídlu.“ </p>
			<p class="MLP_text ParaOverride-1">Vytáhl začernalou dýmku, naplnil ji, zapálil křesadlem a&#160;dýmal z&#160;ní, až se v&#160;ní jasně rozhořelo; pak ji náhle zdvihl před sebe a&#160;vložil do ní, co měl mezi palcem a&#160;ukazováčkem a&#160;co se hned dýmavě vznítilo.</p>
			<p class="MLP_text ParaOverride-1">„Podej mi ruku.“ Teď bylo na cestáři, aby tak řekl, když spatřil to počínání. Opět si stiskli ruce.</p>
			<p class="MLP_text ParaOverride-1">„Dnes večer?“ pravil cestář.</p>
			<p class="MLP_text ParaOverride-1">„Dnes večer,“ řekl muž, vloživ zas dýmku do úst.</p>
			<p class="MLP_text ParaOverride-1">„Kde?“</p>
			<p class="MLP_text ParaOverride-1">„Tady.“</p>
			<p class="MLP_text ParaOverride-1">Seděli pak na hromadě štěrku, hledíce mlčky jeden na druhého, zatím co krupobití padalo mezi ně jako nějaký trpasličí bodákový útok, až se konečně nad vsí začala obloha jasnit. </p>
			<p class="MLP_text ParaOverride-1">„Ukaž mi cestu!“ pravil pak muž, stoupaje na vrchol návrší.</p>
			<p class="MLP_text ParaOverride-1">„Tak se dívej!“ řekl cestář, napřahuje ukazováček. „Tady půjdeš dolů, rovnou po silnici, kolem kašny&#160;–“</p>
			<p class="MLP_text ParaOverride-1">„S&#160;tímhle jdi k&#160;čertu!“ přerušil ho muž, rozhlížeje se po krajině. „Já přece nemohu jít po žádné silnici a&#160;kolem žádné kašny, rozumíš?“</p>
			<p class="MLP_text ParaOverride-1">„Dobrá! Tak je to tedy asi dvě míle za vrcholkem toho návrší nad vsí.“</p>
			<p class="MLP_text ParaOverride-1">„Dobře. Kdy končíš práci?“</p>
			<p class="MLP_text ParaOverride-1">„Jak zapadne slunce.“</p>
			<p class="MLP_text ParaOverride-1">„Probudíš mě, než odejdeš? Šel jsem dvě noci bez odpočinku. Dokouřím dýmku a&#160;usnu pak jako dítě. Probudíš mě?“</p>
			<p class="MLP_text ParaOverride-1">„Ovšem.“</p>
			<p class="MLP_text ParaOverride-1">Pocestný dokouřil dýmku, zastrčil ji za košili, vyzul si dřeváky a&#160;ulehl na záda na hromadu štěrku. Okamžitě tvrdě usnul.</p>
			<p class="MLP_text ParaOverride-1">Zatím co se tak zabýval prašnou prací a&#160;zatím co mračna odplouvala, odkrývajíce pruhy jasu na obloze, jež se odrážely stříbrným třpytem na krajině, ten drobný muž (mající teď na hlavě červenou čepici místo modré) zdál se být okouzlen postavou na hromadě štěrku. Tak často v&#160;tu stranu obracel oči, že pracoval svými nástroji zcela mechanicky, a&#160;dalo by se říci, že s&#160;výsledky velmi ubohými. Bronzová tvář, pocuchané černé vlasy i&#160;vousy, hrubá čapka z&#160;červené vlny, různorodé oblečení z&#160;domácí hrubé tkaniny a&#160;ze srstnaté kůže, mohutná postava nuznou stravou vyschlá, zatvrzele a&#160;se zoufalou rozhodností stisknuté rty v&#160;spánku, to všechno naplňovalo cestáře uctivou bázní. Pocestný přišel z&#160;daleka, nohy měl otlačeny a&#160;kotníky do krve odřeny; jeho dřeváky, vystlané listím a&#160;trávou, byly příliš těžké na cestu tak dlouhou a&#160;šaty měl prodřeny na mnoha místech, i&#160;sám byl po těle odřen. Skloniv se nad ním, pokoušel se cestář prohlédnout si zbraně, které měl skryty za košilí a&#160;kde se dalo; ale marně, neboť muž měl ve spánku ruce zkříženy přes prsa a&#160;svíral je právě tak pevně jako rty. Opevněná města se svými hradbami, strážnicemi, branami, příkopy a&#160;padacími mosty zdála se být cestáři pro tuto postavu pouhým vzduchem. A&#160;když od ní pozvedl oči k&#160;obzoru a&#160;rozhlédl se kolem, viděl ve své nevelké představivosti podobné postavy, jež žádná překážka nezastaví, jak se shromažďují po celé Francii.</p>
			<p class="MLP_text ParaOverride-1">Muž spal dál, netečný k&#160;sprškám krup i&#160;k&#160;chvílím rozjasnění, k&#160;slunečnímu světlu na své tváři i&#160;k&#160;stínu, ke kouskům ledu, dopadajícím na jeho tělo, i&#160;k&#160;diamantům, v&#160;které je proměňovalo slunce, až se pak přiblížil západ a&#160;obloha se rudě rozzářila. Cestář dal všechny svoje nástroje dohromady, přichystal se k&#160;návratu do vsi a&#160;probudil jej.</p>
			<p class="MLP_text ParaOverride-1">„Dobrá!“ pravil spáč, pozvednuv se na lokti. „Dvě míle za vrcholkem toho návrší?“</p>
			<p class="MLP_text ParaOverride-1">„Asi tak.“</p>
			<p class="MLP_text ParaOverride-1">„Asi tak. Dobrá!“</p>
			<p class="MLP_text ParaOverride-1">Cestář se odebral domů, prach se po cestě zvedal před ním, neboť tím směrem vanul vítr, a&#160;brzy ho pak bylo vidět u&#160;kašny, jak se mísí mezi hubené krávy, které sem byly přivedeny, aby se napily, a&#160;jak, šeptaje celé vsi, šeptá zřejmě i&#160;jim. Když ves snědla ubohou večeři, neodešla jako obvykle spát, nýbrž vyšla před dveře a&#160;zůstala tam. Padla na ni jakási nákaza šeptavosti, a&#160;když se pak shromáždila za tmy kolem kašny, zmocnila se jí ještě jiná nákaza, pod jejímiž účinky se všichni zahleděli v&#160;jedinou stranu. Pan Gabelle, nejvyšší úředník ve vsi, začal být znepokojen, vylezl sám na střechu svého domu, zahleděl se také v&#160;tu stranu; skryt za komíny, podíval se dolů na ztemnělé tváře kolem kašny a&#160;vzkázal pak kostelníkovi, jenž měl klíče od kostela, že možná brzy bude třeba vyzvánět na poplach.</p>
			<p class="MLP_text ParaOverride-1">Noc byla čím dál temnější. Stromy, obkličující starý zámek a&#160;oddělující jeho vznešenou osamělost, pohybovaly se v&#160;mohutnějícím větru, jako by vyhrožovaly veliké budově, jež vypadala v&#160;přítmí obrovská a&#160;temná. Po obou křídlech schodiště k&#160;terasám se divoce rozbíhal déšť a&#160;bil do velikých vrat jako nějaký rychlý posel, jenž chce probudit ty, kteří jsou uvnitř; znepokojivé závany větru probíhaly vstupní síní mezi starými kopími a&#160;noži, naříkavě se dávaly po schodech vzhůru a&#160;rozevlály záclony nad lůžkem, kde spával poslední markýz. Z&#160;východu, západu, severu a&#160;jihu čtyři drsné postavy těžkých kroků procházely lesem, šlapajíce suchou trávu a&#160;lámajíce větve, až se pak obezřetně setkaly na nádvoří. Vzplanuly tam čtyři pochodně, rozběhly se do různých směrů a&#160;všechno zas ztemnělo.</p>
			<p class="MLP_text ParaOverride-1">Nikoli však nadlouho. Brzy začal být zámek podivně viditelný nějakým vlastním svým světlem, jako by světélkoval. Pak se zamíhal za průčelní zdí poskakující plamenný jazyk, zasvítil tam, kde byly průhledy, a&#160;osvětlil sloupová zábradlí, oblouky a&#160;okna. Vyšlehl pak výš, rozšířil se a&#160;rozjasnil. Brzy pak již z&#160;velikých oken vyšlehly plameny a&#160;kamenné tváře, zírajíce z&#160;ohně, procitly.</p>
			<p class="MLP_text ParaOverride-1">Kolem budovy vyvstaly pak tlumené hlasy několika lidí, kteří tu zůstali, kdosi osedlal koně a&#160;odjel. Poháněn do trysku ostruhami, hnal se kůň temnotou, uzda jej pak zastavila poblíž vesnické kašny a&#160;zůstal zpěněn stát před dveřmi pana Gabella. „Na pomoc, Gabelle! Všichni na pomoc!“ Poplašný zvon se nepokojně rozezněl, ale jiné pomoci (jestliže tohle byla pomoc) odnikud nebylo. Cestář a&#160;jeho dvě stě padesát milých přátel stáli tu se založenýma rukama u&#160;kašny a&#160;hleděli na ohnivý sloup na obloze. „Jistě je ten plamen nejmíň čtyřicet stop vysoký,“ říkali chmurně, ale nepohnuli se.</p>
			<p class="MLP_text ParaOverride-1">Jezdec ze zámku na zpěněném koni projel s&#160;klapotem vsí a&#160;tryskem vyjel do kamenného svahu k&#160;vězení na skále. Od brány tam pohlížel na požár hlouček důstojníků a&#160;stranou od nich i&#160;houf vojáků. „Na pomoc, páni důstojníci! Zámek hoří; cenné věci se dají zachránit z&#160;plamene, když včas přijde pomoc! Na pomoc, na pomoc!“ Důstojníci se podívali na vojáky, hledící k&#160;požáru, nedali žádné rozkazy a&#160;odpověděli, krčíce rameny a&#160;hryzajíce si rty: „Musí shořet.“</p>
			<p class="MLP_text ParaOverride-1">Když pak jezdec sjel opět po svahu dolů a&#160;projížděl ulicí, ves byla osvětlena. Cestář a&#160;dvě stě padesát jeho milých přátel, podníceni všichni naráz myšlenkou zapalovat, rozběhli se do svých domovů a&#160;za každou z&#160;těch nepatrných tabulek skla dali svíci. Poněvadž se tu všeho nedostávalo, vypůjčili si svíčky dost násilně od pana Gabella; když tento úředník chvíli projevoval odpor a&#160;váhal, poznamenal cestář, kdysi před vrchností tak pokorný, že se z&#160;poštovních kočárů dá udělat pěkný oheň a&#160;poštovní koně že lze docela dobře opékat.</p>
			<p class="MLP_text ParaOverride-1">Zámek byl ponechán na pospas ohni a&#160;zkáze. Zdálo se, jako by uprostřed bouřícího a&#160;zuřícího požáru celou tu stavbu rozvíval do všech stran rudě rozžhavený vítr, vanoucí přímo z&#160;pekla. Jak výheň mohutněla a&#160;zas slábla, vypadaly kamenné tváře zmučeně. Jak se řítily spousty kamene a&#160;trámoví, zmizela pod nimi tvář s&#160;důlky v&#160;nose; hned pak se zas vynořila z&#160;kouře, jako by to byla sama tvář krutého markýze, hořícího na hranici a&#160;zápasícího s&#160;plameny.</p>
			<p class="MLP_text ParaOverride-1">Zámek hořel; nejbližší stromy, zasaženy požárem, usychaly a&#160;hroutily se; stromy vzdálenější, zapálené čtyřmi divokými postavami, obklopovaly hořící stavbu dalším lesem dýmu. Roztavené olovo a&#160;železo vřelo v&#160;mramorové nádrži vodotrysku, voda vyschla, vrcholky věží, podobné kratiknotům, mizely jako led v&#160;horku a&#160;kanuly dolů do čtyř bouřlivých zřídel výhně. V&#160;mocných zdech se rozbíhaly trhliny a&#160;spáry, jako by se vytvářely obrovské krystaly; omámení ptáci potácivě zakroužili a&#160;padali do plamenů; čtyři divoké postavy táhly odtud za dalšími cíli k&#160;východu, západu, severu a&#160;jihu po cestách, zahalených nocí, vedeny majákem požáru, který samy založily. Osvětlená ves se zmocnila poplašného zvonu, a&#160;odstranivši zákonného zvoníka, radostně vyzváněla.</p>
			<p class="MLP_text ParaOverride-1">Ale to nebylo všechno; ves, poblázněná hladem, požárem i&#160;vyzváněním a&#160;rozpomenuvši se, že se pan Gabelle podílel na vybírání nájemného a&#160;daní&#160;– i&#160;když za poslední dny pan Gabelle vybral pramálo splátek na daně a&#160;nájemné vůbec žádné&#160;– zadychtila netrpělivě pohovořit si s&#160;ním, a&#160;obklíčivši jeho dům, vyzvala ho, aby si osobně přišel porozprávět. Načež pan Gabelle pevně zatarasil dveře a&#160;skryl se, aby se poradil sám se sebou. Porada skončila tak, že se pan Gabelle opět odebral na střechu svého domu mezi komíny, rozhodnut tentokrát, kdyby vyrazili dveře jeho domu, vrhnout se (byl to drobný člověk z&#160;jihu, pomstychtivé povahy) hlavou napřed se střechy a&#160;zlomit tak několika lidem dole vaz. </p>
			<p class="MLP_text ParaOverride-1">Pan Gabelle měl patrně té noci hodně dlouhou chvíli, když mu vzdálený zámek byl krbem i&#160;svící a&#160;když mu bušení na jeho dveře, promíšené radostným vyzváněním, bylo hudbou; nadto se naproti přes cestu u&#160;brány poštovní stanice klátila zlověstná lampa, kterou měla ves sto chutí odstranit, aby mu udělala místo. Vskutku trapně nejisté postavení trávit takhle celou letní noc na samém okraji temného moře, přichystán ponořit se do něho hlavou napřed, jak se k&#160;tomu pan Gabelle rozhodl! Konečně však přátelsky začalo svítat, svíčky ve vsi dohořely, lidé se na štěstí rozešli a&#160;pan Gabelle sestoupil, pro tentokrát ještě živ.</p>
			<p class="MLP_text ParaOverride-1">V&#160;okruhu sta mil a&#160;ve světle jiných požárů mělo té noci dalších mnoho jiných úředníků štěstí mnohem menší, neboť je vycházející slunce zastihlo, jak visí nad ulicemi kdysi mírumilovnými, kde se narodili a&#160;kde vyrostli; také bylo mnoho vesničanů i&#160;lidí v&#160;městech, kteří měli menší štěstí než cestář a&#160;jeho přátelé, neboť se jim úředníci a&#160;vojsko s&#160;úspěchem ubránili a&#160;pověsili zas je. Ať se však dálo cokoli, čtyři divoké postavy se klidně ubíraly k&#160;východu, západu, severu i&#160;jihu; ať byl kdokoli oběšen, požáry planuly. Žádný úředník, ať jakkoli by se namáhal při svém počtářském umění, nebyl by mohl vypočítat, jak vysoké by musely být šibenice, aby požáry ustaly a&#160;byly uhašeny.</p>
		</div>
</body>
</html>