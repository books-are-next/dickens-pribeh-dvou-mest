<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-3" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">Kapitola první <br/>Doba</p>
			<p class="MLP_text_bez1radku ParaOverride-1">Byly to časy ze všech nejlepší, byly to časy ze všech nejhorší, byl to věk moudrosti, byl to věk pošetilosti, byla to doba víry, byla to doba nevíry, byl to čas světla, byl to čas temnoty, bylo to jaro naděje, byla to zima beznaděje, vše bylo možno očekávat, nebylo možno očekávat nic, všichni jsme kráčeli přímo do nebes, všichni jsme se ubírali směrem právě opačným&#160;– byla to zkrátka doba tak podobná době naší, že někteří její nejhlučnější vládci požadovali, aby ve zlém i&#160;v&#160;dobrém byla považována za rozkvět nejvyššího stupně.</p>
			<p class="MLP_text ParaOverride-1">Na trůně anglickém seděl král širokých čelistí a&#160;královna obyčejné tváře, na trůně francouzském seděl král širokých čelistí a&#160;královna krásné tváře. Panstvu, vládnoucímu nad chlebem i&#160;rybami svých zemí, bylo v&#160;obou královstvích nad slunce jasnější, že všechno je na věčné časy v&#160;nejlepším pořádku.</p>
			<p class="MLP_text ParaOverride-1">Bylo to léta Páně tisícího sedmistého sedmdesátého pátého. Právě tak jako dnes dostávalo se Anglii i&#160;tehdy v&#160;té požehnané době duchovních zjevení. Paní Southcottová nedávno právě šťastně oslavila své pětadvacáté narozeniny, na které jakýsi prorocky nadaný vojín z&#160;tělesné stráže předpověděl událost velmi zvláštní; oznámil totiž, že vše je uchystáno k&#160;tomu, aby Londýn i&#160;s&#160;Westminsterem byl srovnán se zemí. Také tomu byl rovný tucet let, co duch z&#160;Cock Lane vyklepával svá poselství, jak je vyklepávali (v nadpřirozeném nedostatku původnosti) i&#160;duchové z&#160;předloňského roku. Jiných poselství rázu jen a&#160;jen pozemského dostalo se tehdy anglické koruně i&#160;lidu z&#160;jakéhosi kongresu britských poddaných v&#160;Americe; a ukázalo se ku podivu, že toto poselství bylo pro lidský rod důležitější než kterákoli zvěst, kterou přineslo některé to nedochůdče z&#160;Cock Lane.</p>
			<p class="MLP_text ParaOverride-1">Francie, v&#160;takových věcech ducha celkem méně obdařená než její sestra se štítem a&#160;trojzubcem, vezla se neobyčejně klidně s&#160;kopce, vydávala papírové peníze a&#160;utrácela je. Vedena svými křesťanskými pastýři, bavila se mimo to také humánními skutky, jako na příklad tím, že odsoudila jakéhosi mladíka, aby mu byly uťaty ruce, aby mu jazyk byl vytržen kleštěmi a&#160;jeho tělo aby bylo za živa spáleno, poněvadž za deště nepoklekl, aby vzdal poctu jakémusi špinavému procesí mnichů, které před jeho zraky míjelo asi padesát nebo šedesát kroků od něho. Je zcela pravděpodobno, že již tenkrát, když k&#160;smrti mučili tohoto ubožáka, rostly ve francouzských a&#160;norských lesích stromy, které si dřevorubec Osud poznamenal, aby pak byly pokáceny a&#160;rozřezány a&#160;aby z&#160;nich byla vyrobena lešení s&#160;košíky a&#160;noži, hrozná svým podílem na dějinách. Je zcela pravděpodobno, že v&#160;hrubých kolnách některých obdělavatelů těžké půdy pařížského okolí stály již téhož dne ukryty před nečasem nemotorné káry, postříkané blátem venkovských cest, očichávané prasaty, sloužící drůbeži za hřady, káry, které si hospodářka Smrt přichystala, aby jí byly vozbou revoluce. Přestože však onen dřevorubec i&#160;hospodářka byli ustavičně při díle, pracovali potichu a&#160;nikdo je neslyšel, jak se blíží tlumenými kroky; kroky tím tlumenějšími, že bylo bezbožností a&#160;zradou mít třeba jen podezření, že jsou na pochodu.</p>
			<p class="MLP_text ParaOverride-1">V&#160;Anglii bylo sotva dost pořádku a&#160;bezpečnosti života, aby se tím národ mohl chlubit. Ozbrojení muži páchali v&#160;samém hlavním městě noc co noc četná vloupání a&#160;pouliční loupeže; rodiny byly veřejně varovány, aby neopouštěly hlavní město, dokud by svůj nábytek nepřestěhovaly pro bezpečnost k&#160;čalouníkovi; lupič z&#160;temnot byl za světla obchodníkem, a&#160;potkal-li jej druh v&#160;povolání a&#160;oslovil jej jako „kápa“, statečně mu prostřelil hlavu a&#160;šel dál; sedm lupičů přepadlo dostavník, tři z&#160;nich průvodčí zastřelil a&#160;čtyři ostatní pak zastřelili průvodčího, „poněvadž neměl už dost střeliva“, načež byl dostavník klidně vyloupen; vznešeného velmože, londýnského lordmayora, zastavil na Turnham Greenu a&#160;donutil vystoupit jediný lupič, jenž pak tuto urozenou bytost před zraky jejího doprovodu oloupil; vězňové londýnských věznic sváděli bitvy s&#160;žalářníky a&#160;strážcové zákona pak do nich pálili z&#160;houfnic, nabitých sekaným olovem a&#160;kulemi; zloději ustřihávali vznešeným lordům diamantové řády z&#160;krku v&#160;pokojích královského dvora; střelci byli vysláni do čtvrti St. Giles, aby pátrali po podloudnickém zboží, dav začal po střelcích pálit, střelci pálili do davu a&#160;nikomu ani nepřipadlo, že by tohle všechno byly události příliš neobvyklé. Kat, vždy pilný spíš na prospěch zlu než dobru, měl za těchto událostí plné ruce práce; tu věšel celé dlouhé řady nejrůznějších zločinců; tu pověsil v&#160;sobotu zloděje, který byl v&#160;úterý lapen; jindy u&#160;Newgate vypaloval lidem po tuctech znamení na ruce a&#160;jindy zase spaloval u&#160;vrat Westminster Hallu pamflety; dnes připravil o&#160;život krvelačného vraha a&#160;nazítří poslal na onen svět ubohého zlodějíčka, který obral sedlákova pacholka o&#160;šest pencí.</p>
			<p class="MLP_text ParaOverride-1">Všechny tyto příhody a&#160;tisíce jim podobných udály se milého dávného roku sedmnáct set sedmdesát pět a&#160;v&#160;letech kolem tohoto letopočtu. Zatím co dřevorubec a&#160;hospodářka chystali nepozorováni své dílo, ti dva širokých čelistí a&#160;ony dvě, jedna s&#160;tváří obyčejnou a&#160;jedna s&#160;tváří krásnou, dělali kolem sebe uprostřed těchto událostí dost a&#160;dost hluku a&#160;prosazovali svá božská práva zcela bez omezení. Tak tedy rok sedmnáct set sedmdesát pět doprovázel Jejich Veličenstva i&#160;statisíce drobných stvoření&#160;– mezi ostatními i&#160;ta, o&#160;nichž je řeč v&#160;této kronice&#160;– na jejich cestě vstříc budoucnosti.</p>
		</div>
</body>
</html>