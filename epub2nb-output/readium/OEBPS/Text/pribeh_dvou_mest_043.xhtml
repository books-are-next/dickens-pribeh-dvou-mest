<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-40</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-40" xml:lang="cs-CZ">
		<div class="Z-kladn--textový-r-meček">
			<p id="_idParaDest-39" class="MLP_uroven2_kapitola ParaOverride-1">Kapitola šestá <br/>Vítězství</p>
			<p class="MLP_text_bez1radku ParaOverride-1">Obávaný tribunál pěti soudců, veřejného žalobce a&#160;poroty plné rozhodnosti zasedal každý den. Večer co večer vydával seznam předvolaných, který pak žalářníci v&#160;různých vězeních předčítali vězňům. Žalářníci obvykle žertovali: „Vy tam uvnitř, pojďte si poslechnout, přečtu vám večerní noviny!“</p>
			<p class="MLP_text ParaOverride-1">„Charles Evrémonde, zvaný Darnay!“</p>
			<p class="MLP_text ParaOverride-1">Tak konečně jednou začínaly večerní noviny v&#160;La Force. </p>
			<p class="MLP_text ParaOverride-1">Kdykoli bylo vysloveno něčí jméno, jeho nositel se postavil stranou na místo určené těm, o&#160;nichž bylo oznámeno, že jsou v&#160;osudném seznamu. Charles Evrémonde znal tento zvyk, neboť viděl takto mizet stovky lidí.</p>
			<p class="MLP_text ParaOverride-1">Odulý žalářník, jenž si bral na čtení brýle, podíval se přes ně, aby se ujistil, že se postavil na určené místo, a&#160;pokračoval pak s&#160;odmlkou za každým jménem v&#160;předčítání seznamu. Bylo to celkem třiadvacet jmen, ale jen na dvacet jmen se ozvala odpověď, neboť jeden z&#160;vězňů takto předvolaných zemřel již ve vězení a&#160;zapomnělo se na něj a&#160;dva byli již gilotinováni a&#160;také se na ně zapomnělo. Seznam byl předčítán v&#160;oné klenuté místnosti, kde Darnay viděl onoho večera po svém příchodu shromážděné vězně. Všichni zahynuli v&#160;ma­sakrech; všechny lidské bytosti, jež si od té doby oblíbil a&#160;s&#160;nimiž se rozloučil, zemřely na popravišti.</p>
			<p class="MLP_text ParaOverride-1">Spěšně a&#160;laskavě si vyměnili slova na rozloučenou, ale loučení netrvalo dlouho. Byla to každodenní událost a&#160;společnost v&#160;La Force se již pro ten večer zabývala přípravami na hru o&#160;zástavy a&#160;na malý koncert. Shromáždili se u&#160;mříží a&#160;prolévali slzy; ale bylo třeba doplnit dvacet míst v&#160;chystaných zábavách a&#160;velmi se již přiblížila zavírací hodina, kdy budou do společných místností a&#160;na chodby vpuštěni velicí psi, kteří tam budou po celou noc hlídat. Vězňové zdaleka nebyli bezohlední nebo necitelní; jejich chování však vyplývalo z&#160;povahy doby. Tak podobně, i&#160;když poněkud odlišně, ona zvláštní horlivost či opojenost, jež mnohé vedla k&#160;tomu, aby zbytečně s&#160;vyzývavostí přivolávali na sebe gilotinu a&#160;smrt, nebyla pouhá chvástavost, nýbrž jakási nákaza zdivočelostí, přenesená ze zdivočelosti všeobecné. Za časů moru mají někteří z&#160;nás tajemnou přitažlivost pro tuto nemoc&#160;– jakousi strašlivou náklonnost zemřít na ni. A&#160;všichni máme v&#160;sobě skryty podobné podivnosti, jimž je třeba jen příležitosti, aby vyšly najevo.</p>
			<p class="MLP_text ParaOverride-1">Cesta do Conciergerie byla krátká a&#160;temná; noc v&#160;jejích kobkách, prolezlých hmyzem, byla dlouhá a&#160;studená. Dřív než příštího dne bylo vyvoláno jméno Charlese Darnaye, bylo už souzeno patnáct vězňů. Všech patnáct bylo odsouzeno a&#160;přelíčení s&#160;nimi trvala dohromady jednu a&#160;půl hodiny.</p>
			<p class="MLP_text ParaOverride-1">„Charles Evrémonde, zvaný Darnay,“ octl se konečně před soudem.</p>
			<p class="MLP_text ParaOverride-1">Jeho soudcové zasedali tu v&#160;opeřených kloboucích; ale jinak tu bylo mnohem víc rudých čapek s&#160;trojbarevnými kokardami. Když pohlédl na porotu a&#160;na bouřlivé posluchačstvo, byl by si mohl pomyslit, že tu byl obvyklý pořádek věcí obrácen a&#160;že zločinci tu soudí počestné lidi. Nejkrutější a&#160;nejhorší spodina obyvatelstva velikého města, jež vždycky má svou krutou a&#160;zlou spodinu, byla tu řídícím duchem celého jeviště; dělala hlučné poznámky, tleskala, projevovala nesouhlas, předbíhala a&#160;urychlovala soudní výrok bez nejmenší zdrženlivosti. Většina mužů byla nejrůznějším způsobem ozbrojena; některé ženy měly nože, některý dýky, některé jedly a&#160;pily, zatím co přihlížely, a&#160;mnohé pletly. Mezi těmito posledními byla jedna, jež měla při práci pod paží hotový kus pletení. Byla tam v&#160;první řadě po boku muže, kterého nespatřil již od svého příjezdu k&#160;městským hradbám, o&#160;kterém si však okamžitě vzpomněl, že je to Defarge. Všiml si, že mu několikrát něco šeptala do ucha, a&#160;připadlo mu, že je to jeho žena; nejnápadnější však mu bylo na těch dvou postavách, že i&#160;když mu stály tak nablízku, ani jednou na něho nepohlédly. Vypadaly, jako by tu na něco čekaly se zatvrzelou rozhodností, a&#160;dívaly se jen na porotu a&#160;na nic jiného. Pod předsedou tribunálu seděl doktor Manette v&#160;svém obvyklém nenápadném oděvu. Pokud jen vězeň mohl vidět, doktor a&#160;pan Lorry byli tu jediní lidé, nepatřící k&#160;tribunálu, kteří měli na sobě obvyklé šaty a&#160;ne­oblekli drsné roucho karmaňoly.</p>
			<p class="MLP_text ParaOverride-1">Veřejný žalobce obžaloval Charlese Evrémonda, zvaného Darnay, jako emigranta, jehož život propadl Republice na základě dekretu, jenž uvalil na všechny emigranty trest smrti. Nic tu neplatilo, že dekret byl datován po jeho návratu do Francie. Stál tu před nimi a&#160;dekret měli v&#160;rukou; byl zatčen ve Francii a&#160;žádali jeho hlavu.</p>
			<p class="MLP_text ParaOverride-1">„Setněte mu hlavu!“ volalo posluchačstvo. „Nepřítel Republiky!“</p>
			<p class="MLP_text ParaOverride-1">Předseda zazvonil, aby utišil výkřiky, a&#160;tázal se obžalovaného, zda je pravda, že žil po mnoho let v&#160;Anglii.</p>
			<p class="MLP_text ParaOverride-1">Nepochybně to byla pravda.</p>
			<p class="MLP_text ParaOverride-1">Není tedy emigrant? Jak sám sebe nazývá?</p>
			<p class="MLP_text ParaOverride-1">Domnívá se, že není emigrant podle smyslu a&#160;ducha zákona.</p>
			<p class="MLP_text ParaOverride-1">Proč ne? chtěl vědět předseda.</p>
			<p class="MLP_text ParaOverride-1">Poněvadž se dobrovolně vzdal titulu, jenž se mu protivil, i&#160;postavení, jež se mu protivilo, a&#160;opustil zemi&#160;– dal na uváženou, že to bylo dříve, než se slova emigrant užívalo v&#160;tom smyslu, jak jej chápe tribunál&#160;– aby si vydělával raději na živobytí vlastní prací v&#160;Anglii, než aby se živil prací přetíženého lidu Francie.</p>
			<p class="MLP_text ParaOverride-1">Čím to může dokázat?</p>
			<p class="MLP_text ParaOverride-1">Řekl jména dvou svědků: Théophile Gabelle a&#160;Alexandre Manette.</p>
			<p class="MLP_text ParaOverride-1">Ale oženil se v&#160;Anglii, připomněl mu předseda.</p>
			<p class="MLP_text ParaOverride-1">To je pravda, ale nikoli s&#160;Angličankou.</p>
			<p class="MLP_text ParaOverride-1">S&#160;francouzskou občankou?</p>
			<p class="MLP_text ParaOverride-1">Ano. Rodem je to Francouzka.</p>
			<p class="MLP_text ParaOverride-1">Jaké je její rodinné jméno?</p>
			<p class="MLP_text ParaOverride-1">„Lucie Manettová, jediná dcera doktora Manetta, váženého lékaře, jenž tamhle sedí.“</p>
			<p class="MLP_text ParaOverride-1">Odpověď udělala na posluchačstvo příznivý dojem. Síní se pronikavě ozvaly výkřiky nadšení nad známým dobrým lékařem. City posluchačstva byly tak vrtkavé, že okamžitě tekly slzy po několika divokých tvářích, které ještě před okamžikem zíraly na obžalovaného jako v&#160;netrpělivosti vrhnout ho v&#160;plen ulicím a&#160;zabít jej.</p>
			<p class="MLP_text ParaOverride-1">Těchto několik kroků nebezpečné cesty udělal Charles Darnay přesně podle návodu doktora Manetta, jenž mu jej několikrát zopakoval. Týž obezřetný rádce řídil i&#160;další jeho kroky a&#160;přichystal mu každou stopu jeho cesty.</p>
			<p class="MLP_text ParaOverride-1">Předseda se ho tázal, proč se vrátil do Francie právě tenkrát, kdy se vrátil, a&#160;nikoli dříve.</p>
			<p class="MLP_text ParaOverride-1">Odpověděl na to, že se nevrátil dříve, poněvadž prostě neměl ve Francii jiné prostředky k&#160;životu mimo ty, jichž se vzdal, kdežto v&#160;Anglii se živil vyučováním francouzštině a&#160;francouzské literatuře. Vrátil se tenkrát, kdy se vrátil, v&#160;odpověď na zapřísahající a&#160;naléhavý dopis jednoho francouzského občana, jenž mu psal, že jeho život je ohrožen právě tím, že on není ve Francii. Vrátil se, aby tomuto občanovi zachránil život a&#160;aby dosvědčil pravdu, ať už by tím sám sebe uvrhl do jakéhokoli nebezpečí. Je toto v&#160;očích Republiky zločin?</p>
			<p class="MLP_text ParaOverride-1">Posluchačstvo se jalo nadšeně křičet: „Ne!“ a&#160;předseda zvonil, aby je utišil. Ale neutišilo se, nýbrž dál volalo: „Ne!“ a&#160;přestalo teprve, když se jemu chtělo.</p>
			<p class="MLP_text ParaOverride-1">Předseda se tázal na jméno onoho občana. Obžalovaný vysvětlil, že tento občan je první jeho svědek. Odvolal se také na dopis tohoto občana, jenž mu byl odebrán u&#160;městské brány, jenž však je bezpochyby mezi dokumenty, ležícími na předsedově stole.</p>
			<p class="MLP_text ParaOverride-1">Doktor se postaral, aby tam byl&#160;– ujistil jej, že tam bude&#160;– a&#160;právě nyní byl dopis vyhledán a&#160;přečten. Občan Gabelle byl povolán, aby potvrdil jeho správnost, a&#160;učinil to. Občan Gabelle s&#160;nekonečnou jemností a&#160;zdvořilostí poukázal na to, že se na něj, když byl vězněn v&#160;Abbaye, poněkud pozapomnělo pro onen nával práce, jenž se přihrnul na tribunál vinou velikého množství nepřátel Republiky&#160;– po pravdě řečeno vymizel takřka z&#160;vlastenecké paměti tribunálu&#160;– a&#160;jsou tomu právě tři dny, co byl konečně před tribunál předvolán a&#160;osvobozen před ním, když porota prohlásila, že pokud jde o&#160;něj, je žaloba vyvrácena tím, že se dobrovolně dostavil občan Evrémonde, zvaný Darnay.</p>
			<p class="MLP_text ParaOverride-1">Jako další byl vyslýchán doktor Manette. Veliká jeho oblíbenost mezi lidmi i&#160;jasnost jeho odpovědí udělaly veliký dojem; když však hovořil dál a&#160;poukázal na to, že obžalovaný mu byl po jeho dlouhém věznění prvním přítelem, že za pobytu v&#160;Anglii byl vždy věrně oddán jemu i&#160;jeho dceři v&#160;jejich vyhnanství, že se mu dostalo tak málo přízně od tamější šlechtické vlády, až se dostal před soud jako nepřítel Anglie a&#160;přítel Spojených států&#160;– když rozvážně a&#160;s&#160;účinnou silou pravdy a&#160;poctivosti poukázal na všechny tyto okolnosti, porota i&#160;posluchačstvo byly jednotny. Když se pak konečně odvolal na jméno pana Lorryho, Angličana zde přítomného, jenž byl právě tak jako on sám svědkem u&#160;onoho anglického soudu a&#160;může jeho svědectví potvrdit, porota prohlásila, že slyšela již dost a&#160;že je hotova odevzdat svoje hlasy, jestliže je předseda ochoten je přijmout.</p>
			<p class="MLP_text ParaOverride-1">Když porotci odevzdávali hlasy (dělali tak nahlas a&#160;jeden po druhém), při každém se posluchačstvo jalo volat na znamení pochvaly. Všechny hlasy zněly ve prospěch obžalovaného a&#160;předseda jej prohlásil za osvobozeného.</p>
			<p class="MLP_text ParaOverride-1">Pak nastal jeden z&#160;těch neobyčejných výjevů, jimiž někdy obyvatelstvo uspokojovalo svoje vrtkavé náklonnosti či své lepší sklony, tíhnoucí k&#160;velkomyslnosti a&#160;milosrdenství, nebo které pokládalo za jakousi protiváhu zbytnělého výčtu svých hněvivých krutostí. Nelze rozhodnout, kterému z&#160;těchto podnětů tyto neobyčejné výjevy připsat; pravděpodobně tu působila směs všech tří, a&#160;druhý byl přitom nejmocnější. Jakmile byl osvobozující rozsudek pronesen, začalo posluchačstvo prolévat slzy, jako jindy prolévalo krev, a&#160;vězeň byl obdařen tolika bratrskými i&#160;sesterskými objetími od takového množství lidí obou pohlaví, kolika se jen podařilo k&#160;němu proniknout, až bylo nebezpečí, že tu po dlouhém a&#160;nezdravém věznění omdlí z&#160;vyčerpanosti i&#160;proto, že věděl, jak by se na něj tíž lidé, uneseni zas jiným proudem, vrhli s&#160;touž prudkostí, aby jej roztrhali na kusy a&#160;rozmetali po ulicích.</p>
			<p class="MLP_text ParaOverride-1">Když jej odvedli, aby udělal místo dalším obžalovaným, kteří měli být souzeni, byl pro tu chvíli zachráněn před tímto hýčkáním. Jako příští případ bylo souzeno současně pět lidí jako nepřátelé Republiky, neboť slovem a&#160;skutkem při ní nestáli. Tribunál si tolik pospíšil, aby sám sebe i&#160;národ odškodnil za uniknuvší příležitost, že těchto pět lidí sestoupilo za ním ještě dříve, než odešel od soudu, a&#160;všichni byli již v&#160;té chvíli odsouzeni k&#160;trestu smrti, který si měli odpykat do čtyřiadvaceti hodin. První z&#160;nich mu to řekl s&#160;obvyklým vězeňským znamením smrti&#160;– s&#160;pozdviženým prstem&#160;– a&#160;všichni ostatní k&#160;tomu řekli: „Ať žije Republika!“</p>
			<p class="MLP_text ParaOverride-1">Po pravdě řečeno, nebylo za souzení těch pěti v&#160;síni už posluchačů, kteří by prodlužovali jednání, neboť když vyšel spolu s&#160;doktorem Manettem z&#160;brány, shromáždil se u&#160;ní veliký dav, v&#160;němž byly všechny tváře, jež byl viděl v&#160;soudní síni&#160;– až na dvě, po nichž se nadarmo ohlížel. Jakmile vyšel z&#160;brány, znovu se na něj lidé vrhli, plakali, objímali ho a&#160;volali na něho jeden po druhém i&#160;všichni najednou, až se zdálo, že sám proud řeky, na jejímž břehu se ten šílený výjev dál, zešílel právě tak jako lidé na břehu.</p>
			<p class="MLP_text ParaOverride-1">Posadili ho do velikého křesla, které tu měli mezi sebou a&#160;jež byli vzali buď u&#160;samého soudu nebo v&#160;některém z&#160;jeho pokojů či chodeb. Přes křeslo přehodili rudou vlajku a&#160;dozadu přivázali píku, na jejíž špičku nasadili rudou čapku. Ani doktorovo zapřísahání nemohlo jim zabránit, aby ho neodnesli na lidských ramenou v&#160;tomto triumfálním voze až k&#160;jeho domovu, zatím co se kolem něho pozvedalo zmatené moře rudých čapek a&#160;zatím co k&#160;němu z&#160;těchto bouřlivých hlubin vzhlížely tváře tak vyvrženecké, že pochyboval sám o&#160;sobě, zda se nepomátl a&#160;zda tu nejede na káře ke gilotině.</p>
			<p class="MLP_text ParaOverride-1">V&#160;tomto průvodu jej jako ve snu nesli ulicemi, objímajíce všechny, s&#160;nimiž se potkali, a&#160;ukazujíce vzhůru k&#160;němu. Vířili a&#160;táhli zasněženými ulicemi, zbarvujíce je všudypřítomnou republikánskou barvou, jako je tmavěji zbarvili už pod sněhem, a&#160;vnesli ho až na dvůr onoho domu, v&#160;němž bydlil. Luciin otec šel již napřed, aby dceru připravil, a&#160;když se pak její manžel postavil na vlastní nohy, padla mu, zbavena smyslů, do náruče.</p>
			<p class="MLP_text ParaOverride-1">Zatím co si ji tiskl k&#160;srdci a&#160;obracel její krásnou hlavu tak, aby byla mezi jeho tváří a&#160;hřmotícím davem a&#160;aby nebylo vidět, jak se její rty setkávají s&#160;jeho slzami, několik z&#160;těch lidí se dalo do tance. Okamžitě se přidali k&#160;tanci i&#160;ostatní a&#160;dvůr začal přetékat karmaňolou. Pak pozdvihli do uprázdněného křesla mladou ženu z&#160;davu, aby ji nesli jako bohyni Svobody, rozlili se a&#160;přelili do okolních ulic, po nábřežích a&#160;přes most, všechny je pak karmaňola do sebe vtáhla a&#160;všechny je v&#160;bouřlivém víru odnesla.</p>
			<p class="MLP_text ParaOverride-1">Když stiskl ruku doktorovi, jenž tu stál před ním vítězný a&#160;hrdý, když stiskl ruku panu Lorrymu, jenž bez dechu přiběhl, když se byl probojoval proti proudu karmaňoly, když políbil malou Lucii, kterou pozdvihli, aby ho mohla obejmout kolem krku, a&#160;když objal vždy oddanou a&#160;věrnou slečnu Prossovou, vzal svou ženu na ruce a&#160;odnesl ji do jejich bytu.</p>
			<p class="MLP_text ParaOverride-1">„Lucie! Má Lucie! Jsem zachráněn.“</p>
			<p class="MLP_text ParaOverride-1">„Ach, nejdražší Charlesi, dovol teď, abych za to na kolenou poděkovala Bohu, jako jsem se na kolenou k&#160;němu modlila.“ Všichni v&#160;pokoře srdcí sklonili hlavy. Když mu opět padla do náruče, řekl jí:</p>
			<p class="MLP_text ParaOverride-1">„Teď promluv k&#160;svému otci, moje nejdražší. Nikdo jiný v&#160;celé Francii nebyl by mohl udělat to, co on udělal pro mne.“</p>
			<p class="MLP_text ParaOverride-1">Položila hlavu na otcova prsa, jako on kdysi dávno položil svou hlavu na její prsa. Byl šťasten, že se jí tak odměnil, dostalo se mu odplaty za jeho utrpení, byl hrdý na svou sílu. „Nesmíš být tak křehká, moje drahá,“ vyčítal jí, „nechvěj se tak. Zachránil jsem ho.“</p>
		</div>
</body>
</html>