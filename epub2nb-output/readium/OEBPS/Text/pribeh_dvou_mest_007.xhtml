<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Kapitola druhá <br/>Dostavník</p>
			<p class="MLP_text_bez1radku ParaOverride-1">Před první postavou tohoto vyprávění prostírala se kteréhosi pátečního večera v&#160;pozdním listopadu silnice do Doveru. Ležela před tím člověkem zakryta doverským dostavníkem, který namáhavě stoupal na Shooter’s Hill. Kráčel do vrchu pěšky blátem po boku dostavníku, jak šli i&#160;ostatní cestující; nešli tak proto, že by snad měli za těch okolností chuť trochu se projít, nýbrž proto, že stoupání bylo tak příkré, bláto tak hluboké, postroj i&#160;vůz tak těžké, až to už třikrát přinutilo koně zastavit a&#160;jednou zatáhli dokonce ve vzpurném úmyslu vrátit se do Blackheathu vůz napříč silnicí. Avšak opratě, bič, kočí i&#160;průvodčí, všichni společně, přečetli jim onen článek válečného zákoníku, jenž zakazuje takový záměr, byť jinak vydatně podpíral tvrzení, že některá zvířata jsou nadána rozumem; spřežení kapitulovalo a&#160;vrátilo se k&#160;povinnosti.</p>
			<p class="MLP_text ParaOverride-1">Se skloněnými hlavami a&#160;roztřesenými ocasy brodili se koně vpřed hustým blátem, potáceli se co chvíli a&#160;klopýtali, až se zdálo, že se v&#160;kloubech rozpadnou na kusy. Kdykoli je kočí utišoval a&#160;konečně i&#160;zastavil svým obezřetným: „Ou! Tak už ou!“ náruční kůň prudce potřásl hlavou a&#160;vším, co bylo na ní&#160;– jako nějaký neobyčejně zatvrzelý kůň, který tvrdí, že dostavník vůbec nelze do vrchu vytáhnout. Kdykoli sebou náruční kůň takto otřásl, vždy se náš cestující ulekl, jak už se neklidní cestující lekají, a&#160;velmi se znepokojil.</p>
			<p class="MLP_text ParaOverride-1">Ve všech prohlubních kolem dýmala mlha a&#160;zvedala se ve své ubohé opuštěnosti po svahu vzhůru jako nějaký zlý duch, hledající klid a&#160;nikde jej nenalézající. Byla to sychravá a&#160;mrazivá mlha, plynoucí vzduchem ve vlnách, jež stíhaly a&#160;zastíraly jedna druhou, jako by to byly vlny nějakého ochořelého moře. Byla tak hustá, že před světlem, jež vydávaly svítilny dostavníku, uzavírala všechny věci, jen ne svoje vlastní výtvory a&#160;ještě snad několik metrů silnice; pára z&#160;udřených koní stoupala do této mlhy, jako by ji všechnu vytvářela.</p>
			<p class="MLP_text ParaOverride-1">Ještě dva další cestující kráčeli namáhavě spolu s&#160;tím prvním po svahu vzhůru vedle dostavníku. Všichni tři byli zahaleni až po tváře a&#160;přes uši, na nohou pak měli vysoké boty. Podle toho, co z&#160;těch druhých viděl, nebyl by mohl nikdo z&#160;těch tří říci, jak ti dva ostatní vypadají; a&#160;jako byli navzájem zakryti svým zrakům tělesným, tak byli jeden před druhým zahaleni i&#160;zrakům duševním. V&#160;těch dobách se cestující neradi za takových příležitostí důvěrně seznamovali, poněvadž kdokoli tady na silnici mohl být lupič nebo mohl být ve spolku s&#160;lupiči. Pokud jde o&#160;to druhé, bylo to nanejvýš pravděpodobné, když přece na každé stanici dostavníků a&#160;v&#160;každé hospodě byl někdo, komu lupičský kápo platil, ať už to byl sám hospodský nebo nejnižší podomek ve stáji. Tak si to myslil průvodčí doverského dostavníku, jenž se vlekl onoho pozdního pátečního večera v&#160;listopadu roku sedmnáct set sedmdesát pět vzhůru na Shooter’s Hill, zatím co stál na svém zadním stupátku, podupával nohama a&#160;očima i&#160;rukou hlídal truhlici na zbraně, kterou měl před sebou a&#160;v&#160;níž ležela nabitá hákovnice spolu se šesti nebo osmi nabitými pistolemi, uloženými na celé vrstvě šavlí.</p>
			<p class="MLP_text ParaOverride-1">Doverský dostavník byl ve své obvyklé náladě, kdy průvodčí podezříval cestující, cestující podezřívali jeden druhého a&#160;průvodčího, všichni dohromady se podezřívali navzájem a&#160;kočí si nebyl jist ničím jiným než svými koňmi; pokud jde o&#160;tato zvířata, mohl s&#160;čistým svědomím přísahat na Starý i&#160;Nový Zákon, že té cesty nejsou schopna.</p>
			<p class="MLP_text ParaOverride-1">„Ou!“ řekl kočí. „Tak už ou! Ještě jednou zatáhnete a&#160;jste nahoře; pak si jděte k&#160;čertu, dali jste mi až moc práce, abych vás na ten kopec vytáhl&#160;– Joe!!“</p>
			<p class="MLP_text ParaOverride-1">„Co je!“ ozval se průvodčí.</p>
			<p class="MLP_text ParaOverride-1">„Kolik už je podle tebe hodin, Joe?“</p>
			<p class="MLP_text ParaOverride-1">„Nejméně jedenáct a&#160;deset minut.“</p>
			<p class="MLP_text ParaOverride-1">„Zatraceně!“ vykřikl rozmrzelý kočí. „A&#160;my nejsme ještě ani na Shooter’s Hillu! Hije! Tak sebou hněte!“</p>
			<p class="MLP_text ParaOverride-1">Zatvrzelý kůň, přerušen bičem právě v&#160;nejrozhodnějším projevu odporu, trhl sebou náhle vpřed a&#160;ostatní tři koně se pohnuli s&#160;ním. Znovu se doverský dostavník dal na těžkou cestu vpřed, zatím co vysoké boty cestujících šlapaly bláto po jeho boku. Cestující zůstali stát, když dostavník zastavil, a&#160;vůbec se drželi blízko něho. Kdyby se byl někdo z&#160;těch tří osmělil navrhnout druhému, aby šli kousek napřed do mlhy a&#160;temnoty, byl by se vydal v&#160;nebezpečí, že bude okamžitě zastřelen jako silniční lupič.</p>
			<p class="MLP_text ParaOverride-1">Posledním vypětím vyjel konečně dostavník na vrchol kopce. Koně zastavili, aby nabrali dech, a&#160;průvodčí seskočil, aby na jízdu s&#160;kopce upevnil brzdu a&#160;aby cestujícím, kteří opět mohli nasednout, otevřel dvířka dostavníku.</p>
			<p class="MLP_text ParaOverride-1">„Tiše, Joe!“ zvolal kočí varovným hlasem, shlížeje s&#160;kozlíku.</p>
			<p class="MLP_text ParaOverride-1">„Co žes to říkal, Tome?“</p>
			<p class="MLP_text ParaOverride-1">Oba naslouchali.</p>
			<p class="MLP_text ParaOverride-1">„Říkám, že za námi jede klusem kůň, Joe.“</p>
			<p class="MLP_text ParaOverride-1">„A&#160;já zas říkám, že ten kůň jede tryskem,“ řekl na to průvodčí, pustil dvířka a&#160;hbitě vystoupil na svoje místo. „Pánové! Všechny vás volám ve jménu krále!“</p>
			<p class="MLP_text ParaOverride-1">Když chvatně pronesl toto zapřísahání, natáhl spoušť hákovnice a&#160;postavil se do střehu.</p>
			<p class="MLP_text ParaOverride-1">Cestující, o&#160;němž hovoří toto vyprávění, byl již na schůdcích dostavníku a&#160;vstupoval dovnitř; další dva cestující byli těsně za ním a&#160;chystali se též vstoupit. Zůstal stát na schůdku, napůl již v&#160;dostavníku, napůl venku; a&#160;oni zůstali na silnici pod ním. Všichni pohlíželi z&#160;kočího na průvodčího, z&#160;průvodčího na kočího a&#160;naslouchali. Kočí se díval za sebe, ohlížel se i&#160;průvodčí, a&#160;dokonce také vzdorovitý náruční kůň zastříhal ušima a&#160;ohlédl se, aniž projevil odpor.</p>
			<p class="MLP_text ParaOverride-1">Ticho, jež nastalo po všem drkotání a&#160;vrzání dostavníku, přidalo se k&#160;tichosti noci, a&#160;tak nastalo ticho vskutku hluboké. Oddechování koní přenášelo jakési chvění na dostavník, jenž jako by byl všecek vzrušen. Srdce cestujících tloukla dost a&#160;dost hlasitě, aby je snad bylo i&#160;slyšet; ať už to bylo jakkoli, dával ten ztišený okamžik zcela slyšitelný výraz lidem, kteří ztratili dech, kteří dech zatajovali a&#160;kterým se samým očekáváním zrychlil tep krve v&#160;žilách.</p>
			<p class="MLP_text ParaOverride-1">Dusot pádícího koně se rychle a&#160;prudce blížil po svahu vzhůru.</p>
			<p class="MLP_text ParaOverride-1">„Ou!“ zvolal průvodčí z&#160;plna hrdla. „Vy tam! Stát! Začnu střílet!“</p>
			<p class="MLP_text ParaOverride-1">Dusot kopyt se znenáhla zmírnil, a&#160;zatím co bylo slyšet cákání a&#160;klopýtání, ozval se z&#160;mlhy mužský hlas: „Je to doverský dostavník?“</p>
			<p class="MLP_text ParaOverride-1">„Co je vám do toho?“ odpověděl průvodčí. „Co jste zač?“</p>
			<p class="MLP_text ParaOverride-1">„Je to doverský dostavník?“</p>
			<p class="MLP_text ParaOverride-1">„Proč to chcete vědět?“</p>
			<p class="MLP_text ParaOverride-1">„Jestli je to doverský dostavník, chci mluvit s&#160;jedním cestujícím.“</p>
			<p class="MLP_text ParaOverride-1">„S&#160;kterým?“</p>
			<p class="MLP_text ParaOverride-1">„S&#160;panem Jarvisem Lorrym.“</p>
			<p class="MLP_text ParaOverride-1">Na cestujícím, o&#160;němž tu píšeme, bylo okamžitě znát, že je to jeho jméno. Průvodčí, kočí i&#160;dva ostatní cestující se na něj nedůvěřivě zadívali.</p>
			<p class="MLP_text ParaOverride-1">„Zůstaňte, kde jste,“ zvolal průvodčí směrem k&#160;hlasu v&#160;mlze, „protože kdybych se náhodou spletl, za vašeho života už by se to nedalo napravit. Pán jménem Lorry ať se ozve.“</p>
			<p class="MLP_text ParaOverride-1">„Co se děje!“ pravil cestující a&#160;hlas se mu mírně chvěl. „Kdo mě hledá? Je to Jerry?“</p>
			<p class="MLP_text ParaOverride-1">(„Jestli je to Jerry, tak se mi Jerryho hlas vůbec nelíbí,“ bručel si pro sebe průvodčí. „Ten Jerry je hrubší, než je mi po chuti.“)</p>
			<p class="MLP_text ParaOverride-1">„Ano, pane Lorry.“</p>
			<p class="MLP_text ParaOverride-1">„Co se děje?“</p>
			<p class="MLP_text ParaOverride-1">„Posílají vám nějakou zprávu. T. a&#160;společníci.“</p>
			<p class="MLP_text ParaOverride-1">„Znám toho posla, průvodčí,“ pravil pan Lorry, zatím co sestupoval na silnici, podporován spíše uspěchaně než zdvořile oběma cestujícími, kteří hned nato vnikli do dostavníku, zavřeli dveře a&#160;vytáhli okno. „Může přijít blíž, není se čeho bát.“</p>
			<p class="MLP_text ParaOverride-1">„To taky doufám, ale moc si tím jist nejsem,“ zabručel průvodčí nevrle sám k&#160;sobě. „Tak co, vy tam!“</p>
			<p class="MLP_text ParaOverride-1">„A&#160;co vy!“ řekl na to Jerry ještě drsněji než dříve.</p>
			<p class="MLP_text ParaOverride-1">„Pojeďte blíž, ale krokem, rozuměl jste? A&#160;jestli máte u&#160;sedla bambitky, tak se k&#160;nim rukama moc nepřibližujte. Protože mně moc snadno ujede ruka, a&#160;když mi ujede, tak zpod ní létá olovo. Tak se ukažte, ať se na vás podíváme.“</p>
			<p class="MLP_text ParaOverride-1">Obrys koně a&#160;jezdce se zvolna vynořil z&#160;vířící mlhy a&#160;přiblížil se k&#160;boku dostavníku, kde stál cestující. Jezdec se sklonil, vzhlédl k&#160;průvodčímu a&#160;podal cestujícímu složený kus papíru. Jezdcův kůň byl všecek udýchán a&#160;oba byli pokryti blátem od koňových podkov po jezdcův klobouk.</p>
			<p class="MLP_text ParaOverride-1">„Průvodčí!“ pravil cestující klidným, obchodnicky důvěrným hlasem.</p>
			<p class="MLP_text ParaOverride-1">S&#160;pravicí na pažbě pozvednuté hákovnice, s&#160;levicí na její hlavni a&#160;hledě na jezdce, odpověděl obezřetný průvodčí krátce: „Ano, pane.“</p>
			<p class="MLP_text ParaOverride-1">„Nemusíte mít žádné obavy. Jsem z&#160;Tellsonovy banky. Jistě znáte Tellsonovu banku v&#160;Londýně. Jedu za obchodními záležitostmi do Paříže. Dám vám spropitné. Mohu si to přečíst?“</p>
			<p class="MLP_text ParaOverride-1">„Ale pospěšte si, pane.“</p>
			<p class="MLP_text ParaOverride-1">Rozevřel papír pod svítilnou dostavníku a&#160;četl&#160;– nejdříve pro sebe a&#160;pak nahlas: „‚Počkejte v&#160;Doveru na slečnu‘. Tak vidíte, průvodčí, že to nebylo dlouhé. Moje odpověď zní, Jerry: ‚VRÁCEN ŽIVOTU‘.“</p>
			<p class="MLP_text ParaOverride-1">Jerry sebou pohnul v&#160;sedle. „To je mi proklatě divná odpověď,“ řekl už hodně drsně.</p>
			<p class="MLP_text ParaOverride-1">„Řekněte jim tu odpověď a&#160;oni už pochopí, že jsem tohle dostal, a&#160;to zrovna tak, jako bych jim napsal. Tak ať dobře dojedete zpátky. Dobrou noc.“</p>
			<p class="MLP_text ParaOverride-1">Po těch slovech otevřel cestující dvířka dostavníku a&#160;vstoupil; vůbec mu už při tom nepomáhali jeho spolucestující, kteří spěšně skryli svoje hodinky a&#160;peněženky do vysokých bot a&#160;předstírali nyní, že spí. Když si tak počínali, neměli nic jiného na mysli, než vyhnout se nebezpečí, že by musili jednat jinak.</p>
			<p class="MLP_text ParaOverride-1">Dostavník se jal drkotat dál, a&#160;když nyní začal sjíždět, těsně jej obléhala mlha čím dál hustší. Průvodčí brzy pak uložil hákovnici zpátky do truhly, a&#160;když obhlédl ostatní její obsah a&#160;podíval se i&#160;na pistole, jež měl za pasem, ohlédl se po další, menší truhle pod svým sedadlem, kde bylo kovářské nářadí, několik pochodní a&#160;křesadlo. Byl tím vším zaopatřen pro případ, že by prudkým nárazem větru zhasly svítilny, jak se vskutku často stávalo; stačilo pak zavřít se v&#160;dostavníku, dát pozor, aby jiskry z&#160;křesadla nepadly do slámy, a&#160;v&#160;pěti minutách (když štěstí přálo) poměrně snadno a&#160;bezpečně zapálit nové světlo.</p>
			<p class="MLP_text ParaOverride-1">„Tome!“ ozvalo se potichu přes střechu dostavníku.</p>
			<p class="MLP_text ParaOverride-1">„Co je, Joe.“</p>
			<p class="MLP_text ParaOverride-1">„Slyšels ten vzkaz?“</p>
			<p class="MLP_text ParaOverride-1">„Slyšel, Joe.“</p>
			<p class="MLP_text ParaOverride-1">„Řeklo ti to něco, Tome?“</p>
			<p class="MLP_text ParaOverride-1">„Vůbec nic, Joe.“</p>
			<p class="MLP_text ParaOverride-1">„Tak jsme na tom oba stejně,“ hloubavě si pro sebe řekl průvodčí, „protože mně to řeklo zrovna tolik.“</p>
			<p class="MLP_text ParaOverride-1">Když Jerry zatím zůstal sám v&#160;mlze a&#160;temnotě, seskočil na silnici nejen proto, aby ulevil zchvácenému koni, nýbrž aby také setřel bláto s&#160;tváře a&#160;setřásl vodu se střechy klobouku, kde se jí nashromáždilo snad na dva litry. Když tu tak postál, maje uzdu přehozenu přes zablácenou paži, až do chvíle, kdy už nebylo slyšet kola dostavníku a&#160;kdy se noc opět ztišila, dal se pěšky na zpáteční cestu po svahu dolů.</p>
			<p class="MLP_text ParaOverride-1">„Po tom letu od samého Temple Baru nebudu se moc spoléhat, stará, na tvoje přední nohy a&#160;dám ti pokoj, dokud zas nebudeme na rovině,“ pravil ten drsný posel, pohlížeje na svou kobylu. „‚Vrácen životu!‘ To je proklatě divná zpráva. Moc takových návratů by se ti zrovna teď nehodilo, Jerry! To ti tedy povídám! Vedlo by se ti proklatě zle, Jerry, kdyby z&#160;takových návratů k&#160;životu byla teď najednou móda!“</p>
		</div>
</body>
</html>