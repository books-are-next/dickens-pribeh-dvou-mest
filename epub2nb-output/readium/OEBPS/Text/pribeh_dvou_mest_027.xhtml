<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-23" class="MLP_uroven2_kapitola ParaOverride-1">Kapitola patnáctá <br/>Pletení</p>
			<p class="MLP_text_bez1radku ParaOverride-1">Pilo se toho dne ve vinárně pana Defargea časněji než obvykle. Již o&#160;šesté hodině ranní bledé tváře, nahlížející zamřížovanými okny, objevily uvnitř jiné tváře, skloněné nad odměrkami vína. I&#160;za nejlepších dní prodával pan Defarge víno velmi zředěné, tentokrát však zřejmě prodával víno zředěné až neobvykle. A&#160;bylo to nadto víno kyselé či jakýsi kvas, neboť všechny, kdo je pili, uvádělo do pochmurné nálady. Z&#160;lisovaného hroznu pana Defargea nevyskakoval žádný vesele bakchantický plamen, nýbrž v&#160;jeho sedlině jen skrytě hořel doutnající oheň.</p>
			<p class="MLP_text ParaOverride-1">To už bylo třetí jitro po sobě, kdy se ve vinárně pana Defargea tak časně pilo. Začalo to v&#160;pondělí a&#160;teď byla středa. Spíše to bylo jakési jitřní posedávání než popíjení, neboť tu od samého otevření dveří naslouchali, šeptali a&#160;obcházeli kolem stolů mnozí, kteří by nebyli mohli ani za spasení duše položit na pult jediný peníz. Ale s&#160;těmito lidmi se tu jednalo právě tak, jako by si byli mohli objednat celé sudy vína; přesedávali tu z&#160;místa na místo, přecházeli z&#160;kouta do kouta a&#160;místo vína dychtivě hltali, o&#160;čem se hovořilo.</p>
			<p class="MLP_text ParaOverride-1">Přestože tu byla společnost tak neobvykle hojná, majitele vinárny nebylo vidět. Nikdo ho nepostrádal; nikdo z&#160;těch, kdo překročili práh vinárny, vinárníka nehledal, nikdo se nepodivoval, že tu vidí jen paní Defargeovou, jak sedí na svém místě a&#160;dohlíží na rozdělování vína, majíc před sebou misku s&#160;ohmatanými drobnými mincemi, jež byly právě tak znetvořeny a&#160;zbaveny původní podoby jako drobný zlomek lidstva, z&#160;jehož rozedraných kapes pocházely.</p>
			<p class="MLP_text ParaOverride-1">Špehové, kteří nahlíželi do této vinárny právě tak, jako nahlíželi do všech vznešených i&#160;podřadných lidských shromaždišť od královského paláce po zločinecké věznice, postřehli zde patrně napjaté očekávání a&#160;všeobecnou roztržitost. Hra v&#160;karty vázla, hráči domina zamyšleně stavěli z&#160;kostek věže, pijáci malovali z&#160;rozlitých kapek vína po stolech obrazce, paní Defargeová bodala párátkem do vzorku na svém rukávě a&#160;vyhlížela něco neviditelného i&#160;naslouchala něčemu neslyšitelnému, co bylo ještě velmi daleko.</p>
			<p class="MLP_text ParaOverride-1">Tak tomu bylo ve vinárně v&#160;čtvrti Saint Antoine až do poledních hodin. Bylo pravé poledne, když ulicemi této čtvrti a&#160;pod rozkymácenými lampami prošli dva zaprášení muži, z&#160;nichž jeden byl pan Defarge a&#160;druhý jakýsi cestář v&#160;modré čepici. Pokryti prachem a&#160;vyprahlí žízní vstoupili ti dva do vinárny. Jejich příchod rozzářil v&#160;nitru čtvrti Saint Antoine jakýsi oheň, jenž se rychle šířil, jak tudy procházeli, a&#160;na mnoha tvářích ve&#160;dveřích a&#160;oknech se rozhořel v&#160;plamen. Přesto však nikdo nešel za nimi, a&#160;když vešli do vinárny, nikdo na ně nepromluvil, i&#160;když se k&#160;nim obrátily všechny zraky.</p>
			<p class="MLP_text ParaOverride-1">„Dobrý den, pánové!“ pravil pan Defarge.</p>
			<p class="MLP_text ParaOverride-1">To zřejmě bylo znamení, aby se tu všeobecně rozvázaly jazyky. Vyvolalo to sborovou odpověď: „Dobrý den!“</p>
			<p class="MLP_text ParaOverride-1">„Je ohavné počasí, pánové,“ pravil Defarge, potřásaje hlavou.</p>
			<p class="MLP_text ParaOverride-1">Načež se všichni podívali jeden na druhého, sklopili oči a&#160;seděli dál mlčky. Jen jediný muž vstal a&#160;vyšel z&#160;místnosti.</p>
			<p class="MLP_text ParaOverride-1">„Ženo,“ pravil Defarge hlasitě k&#160;paní Defargeové, „ušel jsem hodně mil s&#160;tímto dobrým cestářem, který se jmenuje Jacques. Potkal jsem ho náhodou půl druhého dne cesty od Paříže. Je to hodný člověk, tenhle cestář jménem Jacques. Dej mu napít, ženo!“</p>
			<p class="MLP_text ParaOverride-1">Druhý muž vstal a&#160;vyšel. Paní Defargeová postavila víno před cestáře jménem Jacques, jenž smekl před společností svou modrou čepici a&#160;napil se. Na prsou si za kazajkou přinesl kus hrubého černého chleba; co chvíli z&#160;něho ukusoval a&#160;seděl tu žvýkaje a&#160;popíjeje poblíž pultu paní Defargeové. Třetí muž vstal a&#160;vyšel.</p>
			<p class="MLP_text ParaOverride-1">Defarge se občerstvil douškem vína&#160;– ale vzal si ho méně, než dostal cizinec, neboť pro něj to nebyla vzácnost&#160;– a&#160;stál tam čekaje, až venkovan dokončí snídani. Nedíval se na nikoho z&#160;přítomných a&#160;nikdo se teď už nedíval na něj; nedívala se na něj ani paní De­fargeová, jež vzala pletení a&#160;dala se do práce. </p>
			<p class="MLP_text ParaOverride-1">„Dojedl jste, příteli?“ zeptal se v&#160;příhodnou chvíli.</p>
			<p class="MLP_text ParaOverride-1">„Ano, děkuji.“</p>
			<p class="MLP_text ParaOverride-1">„Pojďme tedy! Podíváte se na pokoj, o&#160;kterém jsem vám říkal, že v&#160;něm budete bydlit. Hodit se vám bude výborně.“ </p>
			<p class="MLP_text ParaOverride-1">Z&#160;vinárny vyšli na ulici, z&#160;ulice vešli do dvora, ze dvora vystoupili po schodech vzhůru a&#160;ze schodiště vstoupili do podkroví&#160;– do téhož podkroví, kde seděl kdysi na nízké lavici bělovlasý muž a&#160;skláněl se nad pilnou obuvnickou prací.</p>
			<p class="MLP_text ParaOverride-1">Teď tu nebyl žádný bělovlasý muž, ale byli tu oni tři muži, kteří jeden po druhém vyšli z&#160;vinárny. S&#160;bělovlasým mužem, nyní tak vzdáleným, měli tolik společného, že to byli právě oni, kdo sem k&#160;němu nahlíželi štěrbinami ve zdi.</p>
			<p class="MLP_text ParaOverride-1">Defarge zavřel pečlivě dveře a&#160;tlumeným hlasem řekl: </p>
			<p class="MLP_text ParaOverride-1">„Jacquesi první, Jacquesi druhý, Jacquesi třetí! Toto je onen svědek, s&#160;kterým jsem se já, Jacques čtvrtý, podle ujednání setkal. Všechno vám poví. Mluvte tedy, Jacquesi pátý!“ </p>
			<p class="MLP_text ParaOverride-1">Cestář, maje modrou čepici v&#160;ruce, otřel si jí osmahlé čelo a&#160;pravil: „Kde mám začít, pane?“</p>
			<p class="MLP_text ParaOverride-1">„Začněte na začátku,“ zněla nikoli nerozumná odpověď pana Defargea.</p>
			<p class="MLP_text ParaOverride-1">„Zrovna je tomu teď v&#160;létě rok, pánové,“ začal cestář, „co sem ho viděl, jak se pod markýzovým kočárem drží za řetěz. Poslechněte si, jak to bylo. Skončil jsem zrovna svou práci na silnici, poněvadž sluníčko už zapadalo, když tu vidím, jak pomalu jede do kopce markýzův kočár a&#160;on se tam drží pod ním za řetěz&#160;– takhle, podívejte se.“</p>
			<p class="MLP_text ParaOverride-1">Cestář znovu předvedl celý výkon, v&#160;němž nezbytně nabyl naprosté dokonalosti, neboť to po celý rok byl na oné vsi neomylný a&#160;nepostradatelný pramen zábavy.</p>
			<p class="MLP_text ParaOverride-1">Přerušil jej Jacques první a&#160;zeptal se, zda viděl toho muže někdy dříve.</p>
			<p class="MLP_text ParaOverride-1">„Nikdy,“ odpověděl cestář a&#160;vrátil se zas do kolmé polohy. Jacques třetí se tázal, jak jej tedy mohl tak určitě poznat později.</p>
			<p class="MLP_text ParaOverride-1">„Po jeho vytáhlé postavě,“ řekl cestář potichu a&#160;s&#160;prstem na nose. „Když mi pan markýz toho večera povídá: ‚Řekni, jak vypadal,‘ tak já mu na to: ‚Byl vytáhlý jak strašidlo.‘“</p>
			<p class="MLP_text ParaOverride-1">„Měl jste říci, že byl malý jak trpaslík,“ pravil na to Jacques druhý.</p>
			<p class="MLP_text ParaOverride-1">„Co já v&#160;té chvíli mohl vědět! Ta věc nebyla ještě hotová a&#160;taky mi o&#160;ní nic neřekl. Ale poslouchejte! Když se mnou budete takhle mluvit, nic vám nepovím. Tak tedy pan markýz na mě ukázal prstem, když jsem tam stál u&#160;naší malé kašny, a&#160;povídá: ‚Ke mně! Přiveďte toho lumpa!‘ Vážně, pánové, nic vám nebudu povídat.“</p>
			<p class="MLP_text ParaOverride-1">„Má pravdu, Jacquesi,“ tiše řekl Defarge tomu, jenž cestáře přerušil. „Pokračujte!“</p>
			<p class="MLP_text ParaOverride-1">„Dobrá!“ pravil cestář s&#160;tajuplným výrazem. „Tak tedy ten vytáhlý člověk se ztratil a&#160;hledali ho&#160;– bůhvíjak dlouho. Bylo to devět, deset nebo jedenáct měsíců?“</p>
			<p class="MLP_text ParaOverride-1">„Na tom nezáleží, jak dlouho,“ pravil Defarge. „Dobře se skrýval, ale nakonec ho na neštěstí našli. Pokračujte!“</p>
			<p class="MLP_text ParaOverride-1">„Tak jsem tedy zas jednou pracoval tam na tom návrší a&#160;zas sluníčko zapadalo. Sbírám zrovna svoje náčiní a&#160;chci jít domů do chalupy dole ve vsi, kde už je tma, když tu zvednu oči a&#160;vidím, jak přes vršek přichází šest vojáků. A&#160;vprostřed mezi nimi jde nějaký vytáhlý člověk se svázanýma rukama&#160;– takhle k&#160;bokům mu je přivázali&#160;– podívejte, takhle!“</p>
			<p class="MLP_text ParaOverride-1">Za pomoci nepostradatelné čepice předvedl muže, jenž má předloktí pevně připoutána k&#160;bokům, a&#160;to provazy za zády zauzlenými.</p>
			<p class="MLP_text ParaOverride-1">„Tak se tam, pánové, postavím stranou u&#160;své hromádky štěrku, abych viděl ty vojáky a&#160;jejich zajatce, jak jdou kolem (poněvadž to je opuštěná silnice a&#160;každá podívaná tam stojí za to, aby člověk zvedl oči), a&#160;když jsou už docela blízko, nevidím nejdřív nic víc, než že je to šest vojáků a&#160;jeden svázaný vytáhlý člověk, a&#160;jak tam stojím proti slunci, vidím je celé černé&#160;– až na to, že na té straně, co sluníčko zapadalo, měli takové červené okraje, pánové. A&#160;vidím taky jejich dlouhé stíny na protější straně silnice v&#160;příkopě i&#160;na svahu nad ním a&#160;vypadají ty stíny, jako by patřily nějakým obrům. Vidím taky, že jsou celí pokryti prachem a&#160;že prach létá kolem nich a&#160;jde s&#160;nimi, jak tak dupou a&#160;dupou. Ale když pak přijdou docela blízko ke mně, poznávám najednou toho vytáhlého člověka a&#160;on vám pozná mne. Ach, jak by se rád zas tak vrhl po stráni dolů jako tenkrát, když jsme se viděli po prvé zrovna nedaleko toho místa!“</p>
			<p class="MLP_text ParaOverride-1">Popisoval to, jako by na tom místě stál, a&#160;bylo zřejmo, že to vidí jasně před sebou; neviděl toho patrně v&#160;životě příliš mnoho.</p>
			<p class="MLP_text ParaOverride-1">„Vůbec na sobě před těmi vojáky nedám znát, že toho vytáhlého člověka poznávám, on také nedává vojákům znát, že mě poznává; poznáváme se a&#160;naše pohledy nám to potvrzují. ‚Hněte sebou!‘ povídá velitel té čety a&#160;ukazuje na vesnici. ‚Rychle ho dopravte do hrobu!‘ a&#160;dají se do rychlejšího pochodu. Jdu za nimi. Ruce má naběhlé, jak mu je pevně spoutali, dřeváky na nohou má veliké a&#160;neohrabané, sotva belhá. A&#160;poněvadž tak belhá a&#160;vleče se proto pomalu, pohánějí ho puškami&#160;– takhle, podívejte!“</p>
			<p class="MLP_text ParaOverride-1">Napodobil, jak toho muže poháněli pažbami mušket.</p>
			<p class="MLP_text ParaOverride-1">„Když se tak ženou z&#160;kopce jako při nějakém bláznivém závodě, náhle padá. Smějí se a&#160;zas ho zvedají. Tvář má zakrvácenou a&#160;pokrytou prachem, ale dotknout se jí nemůže; i tomu se smějí. Přivádějí ho do vesnice a&#160;celá ves se sbíhá na tu podívanou; vedou ho kolem mlýna a&#160;nahoru k&#160;vězení; celá vesnice vidí, jak se do tmy večera otvírají vrata vězení a&#160;jak ho polykají&#160;– takhle, podívejte se!“</p>
			<p class="MLP_text ParaOverride-1">Otevřel ústa, jak mohl nejvíc, a&#160;zase je zavřel, až mu zuby přitom cvakly. Když Defarge pozoroval, že se mu nechce ústa znovu otevřít, aby neporušil účinnost ukázky, pobídl ho: „Tak jen dál, Jacquesi.“</p>
			<p class="MLP_text ParaOverride-1">„Celá ves se pak stáhne zpátky,“ pokračoval cestář velmi potichu, „a začne si šeptat kolem kašny; celá ves jde spát; celé vesnici se zdá o&#160;tom nešťastníkovi tam pod zámkem a&#160;za mřížemi věznice na skále, který odtamtud nikdy už nevyjde, leda na smrt. Ráno, když si zas nesu na ramenou náčiní a&#160;jím při chůzi ten svůj kousek černého chleba, vezmu to cestou do práce kolem vězení. A&#160;vidím ho tam vysoko nahoře za mřížemi železné klece, zakrváceného a&#160;zabláceného jako večer před tím, jak se dívá ven. Nemůže zamávat, nemá ruce volné a&#160;já nemám odvahu na něj zavolat; připadá mi tam, jako by už byl mrtev.“</p>
			<p class="MLP_text ParaOverride-1">Defarge a&#160;tři ostatní se na sebe temně podívali. Když naslouchali venkovanovu příběhu, všichni hleděli temně, ponuře a&#160;mstivě; počínali si tajemně, avšak i&#160;jako lidé, kteří mají moc. Vypadali jako nějaký velmi přísný soud; Jacques první a&#160;druhý seděli na staré pryčně s&#160;bradami podepřenými o&#160;ruce a&#160;s&#160;očima upřenýma na cestáře; Jacques třetí napůl klečel za nimi a&#160;nepokojnou rukou ustavičně klouzal po jemných vráskách kolem svých úst a&#160;nosu; Defarge stál pak mezi nimi a&#160;vypravěčem, kterého byl postavil do světla, jež přicházelo oknem, a&#160;pohlížel střídavě na ně a&#160;zas na cestáře.</p>
			<p class="MLP_text ParaOverride-1">„Jen dál, Jacquesi,“ pravil Defarge.</p>
			<p class="MLP_text ParaOverride-1">„Nějaký čas zůstává pak tam v&#160;té železné kleci. Vesnice se na něj dívá jen potají, poněvadž se bojí. Ale pořád tam z&#160;dálky vzhlíží k&#160;tomu vězení na skále, a&#160;když je večer práce hotova a&#160;vesnice se schází na trochu hovoru u&#160;kašny, všechny tváře jsou obráceny k&#160;vězení. Dřív se vždycky všechny obracely k&#160;poštovní stanici, ale teď jsou obráceny k&#160;vězení. A&#160;u&#160;kašny se šeptá, že i&#160;když byl odsouzen k&#160;smrti, nebude popraven; říká se tu, že byly v&#160;Paříži podány petice, v&#160;kterých se praví, že to udělal v&#160;hněvu a&#160;rozlícen smrtí svého dítěte; a&#160;říká se, že i&#160;samému králi byla podána petice. Co já o&#160;tom mohu vědět? Je to možné. Snad to tak je, snad není.“</p>
			<p class="MLP_text ParaOverride-1">„Pak si mě tedy poslechněte, Jacquesi,“ příkře ho přerušilo číslo jedna. „Petice byla předložena králi a&#160;královně. Všichni, co tady jsme, mimo vás, viděli na ulici krále, sedícího v&#160;kočáru vedle královny, jak tu petici přijímá. Právě tady Defarge, kterého tu vidíte, dal v&#160;sázku život a&#160;vrhl se před koně s&#160;tou peticí v&#160;ruce.“</p>
			<p class="MLP_text ParaOverride-1">„A&#160;poslechněte si ještě něco, Jacquesi!“ pravilo napůl klečící číslo tři, zatím co jeho prsty ustavičně přejížděly po jemných vráskách, jež se utvářely ve výraz nápadně lačný, jako by po něčem hladověl&#160;– nikoli však lačný jídla nebo pití. „Jízdní i&#160;pěší stráže obklopily prosebníka a&#160;jaly se ho bít. Slyšíte?“</p>
			<p class="MLP_text ParaOverride-1">„Slyším, pánové.“</p>
			<p class="MLP_text ParaOverride-1">„Pak tedy pokračujte,“ pravil Defarge.</p>
			<p class="MLP_text ParaOverride-1">„Dobrá; na druhé straně se tam u&#160;kašny taky šeptá,“ hovořil dál venkovan, „že ho k&#160;nám do kraje přivezli, aby byl popraven na místě činu, a&#160;že to s&#160;ním už hodně brzy udělají. A&#160;šeptá se tam dokonce, že poněvadž zabil milostivého pána a&#160;milostivý pán je otec svých nevolníků&#160;– či otroků&#160;– jak chcete&#160;– bude prý popraven jako otcovrah. Jeden stařec tam u&#160;kašny povídá, že mu před jeho vlastní tváří bude upálena pravá ruka, v&#160;které měl dýku; na rukou, na prsou i&#160;na nohou ho prý pobodají a&#160;do těch ran mu pak budou lít vařící olej, roztavené olovo, horkou smolu, vosk a&#160;síru; a&#160;nakonec ho roztrhají na kusy čtyři silní koně. Ten stařec taky říká, že tohle všechno opravdu udělali jednomu vězni, který se pokusil zabít nebožtíka krále Ludvíka Patnáctého. Ale jak já mám vědět, jestli nelže? Jsem snad nějaký učenec?“</p>
			<p class="MLP_text ParaOverride-1">„Tak ještě jednou poslouchejte, Jacquesi!“ pravil onen muž s&#160;nepokojnýma rukama a&#160;dychtivým výrazem. „Ten vězeň, o&#160;kterém mluvíte, se jmenoval Damiens, a&#160;to všechno s&#160;ním udělali za bílého dne tady na veřejných pařížských ulicích; ve všech zástupech, které se sešly na tu podívanou, byl nejpozoruhodnější celý dav urozených a&#160;elegantních dam, které horlivě přihlížely až do poslední chvíle&#160;– až do poslední chvíle, Jacquesi, což trvalo až do pozdního večera, kdy mu už utrhli obě nohy a&#160;jednu ruku, a&#160;přece ještě dýchal! To všechno se stalo&#160;– ale kolik je vám vlastně let?“</p>
			<p class="MLP_text ParaOverride-1">„Pětatřicet,“ pravil cestář, vypadající na šedesát.</p>
			<p class="MLP_text ParaOverride-1">„Stalo se to, když vám už bylo přes deset; byl byste to mohl vidět.“</p>
			<p class="MLP_text ParaOverride-1">„Dost!“ pravil Defarge s&#160;ponurou netrpělivostí. „Ať žije ďábel! Pokračujte.“</p>
			<p class="MLP_text ParaOverride-1">„Dobrá. Někteří šeptají to, druzí ono, o&#160;ničem jiném se nemluví, i&#160;voda v&#160;kašně jako by o&#160;tom šuměla. Konečně jednou v&#160;neděli pozdě večer, když celá ves už spí, přicházejí vojáci po cestě dolů od vězení a&#160;začnou zvonit pažbami pušek o&#160;kameny v&#160;uličkách. Dělníci kopou, dělníci bijí kladivy a&#160;vojáci se zatím smějí a&#160;zpívají; ráno stojí u&#160;kašny šibenice čtyřicet stop vysoká a&#160;voda už nechutná.“</p>
			<p class="MLP_text ParaOverride-1">Cestář se podíval spíše skrze nízký strop než jen na něj a&#160;ukázal vzhůru, jako by viděl šibenici někde až u&#160;nebes.</p>
			<p class="MLP_text ParaOverride-1">„Všichni nechávají práce a&#160;shromažďují se tam, nikdo nevede krávy na pastvu a&#160;krávy jsou tu se všemi pohromadě. O&#160;polednách je slyšet bubnování. V&#160;noci přišli vojáci tam do vězení a&#160;on teď přichází obklopen vojáky. Je svázán jako tenkrát a&#160;v&#160;ústech má roubík&#160;– tak přivázaný silným provazem, že to skoro vypadá, jako by se smál.“ Předvedl to tak, že oba palce nasadil u&#160;koutků úst a&#160;roztáhl je směrem k&#160;uším. „Na vrcholku šibenice je připevněna dýka ostřím vzhůru. A&#160;pak ho tam věší čtyřicet stop vysoko&#160;– a&#160;nechávají ho tam viset a&#160;voda se nedá pít.“</p>
			<p class="MLP_text ParaOverride-1">Pohlédli všichni jeden na druhého, když si teď otíral modrou čepicí tvář, na níž, jak si vyvolával v&#160;paměti tu podívanou, vyvstal pot.</p>
			<p class="MLP_text ParaOverride-1">„Je to hrozné, pánové. Jak si teď mají ženy a&#160;děti nabírat vodu! Jak se teď mají v&#160;takovém stínu večer scházet, aby si pohovořili! Ale ten stín není jen tam pod tím. Když jsem v&#160;pondělí večer odcházel ze vsi zrovna při západu slunce, ohlédl jsem se na kopci a&#160;viděl jsem, jak ten stín padá i&#160;na kostel, padá na mlýn, padá na vězení&#160;– jako by, pánové, padal na celou zemi a&#160;sahal až tam, kde se jí dotýká obloha!“</p>
			<p class="MLP_text ParaOverride-1">Zatím co se díval na ostatní, zahryzl se lačný muž do prstu a&#160;prst se všecek chvěl jeho rozdychtěností.</p>
			<p class="MLP_text ParaOverride-1">„To je všechno, pánové. Vyrazil jsem při západu slunce (tak mi to bylo řečeno) a&#160;šel jsem pak celou noc a&#160;půl příštího dne, až jsem potkal (jak mi taky bylo řečeno) tady toho kamaráda. S&#160;ním jsme pak celý včerejšek a&#160;celou noc na dnešek chvílemi jeli, chvílemi zas šli pěšky. A&#160;teď mě máte tady!“</p>
			<p class="MLP_text ParaOverride-1">Když bylo chvíli ponuré ticho, pravil Jacques první: „Dobrá! Jednal jste správně a&#160;také jste nám to správně pověděl. Teď na nás chvíli počkejte tady před dveřmi.“</p>
			<p class="MLP_text ParaOverride-1">„K&#160;službám,“ pravil cestář. Defarge jej pak doprovodil nad schody, aby se tam posadil, a&#160;vrátil se dovnitř.</p>
			<p class="MLP_text ParaOverride-1">Když vkročil zpět do podkroví, tři ostatní již stáli a&#160;hlavy měli blízko sebe.</p>
			<p class="MLP_text ParaOverride-1">„Co ty tomu říkáš, Jacquesi?“ tázalo se číslo jedna. „Dáme to do seznamu?“</p>
			<p class="MLP_text ParaOverride-1">„Dáme to do seznamu a&#160;odsoudíme k&#160;záhubě,“ pravil Defarge.</p>
			<p class="MLP_text ParaOverride-1">„Skvělé!“ zakrákal rozdychtěný muž.</p>
			<p class="MLP_text ParaOverride-1">„Zámek i&#160;celý rod?“ tázalo se číslo jedna.</p>
			<p class="MLP_text ParaOverride-1">„Zámek i&#160;celý rod,“ odpověděl Defarge. „Úplné vyhlazení.“</p>
			<p class="MLP_text ParaOverride-1">Lačný muž opakoval uchváceným hlasem: „Skvělé!“ a&#160;začal si hryzat jiný prst.</p>
			<p class="MLP_text ParaOverride-1">„Máš jistotu,“ zeptal se Jacques druhý Defargea, „že nám nevzniknou žádné nesnáze z&#160;toho, jak vedeme ten seznam? Bezpečný je, o&#160;tom se nedá pochybovat, poněvadž jej nikdo mimo nás neumí rozluštit; ale budeme jej vždycky umět rozluštit&#160;– nebo spíše bych měl říci, bude to ona vždycky umět?“</p>
			<p class="MLP_text ParaOverride-1">„Jacquesi,“ odpověděl Defarge napřímiv se, „kdyby moje paní vedla ten seznam jen ve své paměti, neztratila by z&#160;něho nikdy ani slovo&#160;– ani jedinou slabiku. Když jej tak uplete ve svých okách a&#160;značkách, bude jí vždycky jasný jak slunce. Důvěřujte paní Defargeové. Bylo by snazší pro největšího sketu, co jich žije, aby vymazal sám sebe z&#160;povrchu zemského, než aby vymazal svoje jméno a&#160;zločiny z&#160;pleteného seznamu paní Defargeové.“</p>
			<p class="MLP_text ParaOverride-1">Šepotem projevili důvěru i&#160;souhlas a&#160;pak se vyhladovělý muž zeptal: „Pošleme toho venkovana zas brzy domů? Měli bychom ho poslat. Je to veliký prosťáček; není trochu nebezpečný?“</p>
			<p class="MLP_text ParaOverride-1">„Neví nic,“ pravil Defarge, „aspoň nic víc, než za co by mohl viset na šibenici zrovna tak vysoké. Vezmu si ho na starost; ať zůstane u&#160;mne; budu o&#160;něj pečovat a&#160;vypravím ho pak na cestu. Chce vidět vznešený svět&#160;– krále, královnu a&#160;jejich dvůr; ať se na to v&#160;neděli podívá.“</p>
			<p class="MLP_text ParaOverride-1">„Cože?“ zvolal ten vyhladovělý, zíraje na Defargea. „Je tohle snad jeho doporučení, že chce vidět královský dvůr a&#160;šlechtu?“</p>
			<p class="MLP_text ParaOverride-1">„Jacquesi,“ pravil Defarge, „když chceš, aby kočka dostala žízeň na mléko, je moudré jí to mléko ukázat. A&#160;psovi je moudré ukázat jeho živou kořist, když chceš, aby ti ji jednou přinesl.“</p>
			<p class="MLP_text ParaOverride-1">Dál už nemluvili, a&#160;když pak zastihli cestáře, jak dříme na nejvyšším schodě, poradili mu, aby ulehl na pryčnu a&#160;odpočinul si. Ani ho nemuseli přemlouvat a&#160;brzy usnul.</p>
			<p class="MLP_text ParaOverride-1">Venkovský nevolník tohoto druhu byl by mohl v&#160;Paříži snadno najít pohostinství mnohem horší, než jakého se mu dostalo v&#160;Defargeově vinárně. Mimo to, že ho pronásledoval jakýsi tajuplný děs z&#160;paní Defargeové, připadal mu tady život nový a&#160;příjemný. Ale paní Defargeová, sedící celý den za svým pultem, dávala tak výrazně znát, že si není vědoma jeho přítomnosti, a&#160;s&#160;takovou rozhodností nevnímala jakoukoli souvislost jeho přítomnosti s&#160;čímkoli, co se tu utajeně dálo, že kdykoli na ni pohlédl, zachvěl se od hlavy až po dřeváky. V&#160;duchu totiž sám sobě řekl, že je naprosto nemožno předvídat, co si ta dáma v&#160;nejbližší chvilce usmyslí; a&#160;byl si jist, že kdyby si vzala do své hezky učesané hlavy, že ho viděla, jak spáchal vraždu a&#160;jak potom svou oběť sedřel z&#160;kůže, nepochybně by si to s&#160;ním vyřídila a&#160;neustoupila by, dokud by s&#160;tím nebyla hotova.</p>
			<p class="MLP_text ParaOverride-1">A&#160;tak, když nastala neděle, nebyl cestář nikterak potěšen (ačkoli říkal, že je potěšen), jakmile zjistil, že paní Defargeová půjde s&#160;panem Defargem a&#160;s&#160;ním do Versailles. Nadto ho znepokojovalo, že paní Defargeová celou cestu po veřejných ulicích pletla; a&#160;ještě znepokojivější bylo, že paní Defargeová pletla i&#160;odpoledne, když v&#160;davu čekali na kočár s&#160;králem a&#160;královnou.</p>
			<p class="MLP_text ParaOverride-1">„Pilně pracujete, paní,“ pravil muž, který stál nablízku.</p>
			<p class="MLP_text ParaOverride-1">„Ano,“ odpověděla paní Defargeová, „mám pořád práce dost.“</p>
			<p class="MLP_text ParaOverride-1">„A&#160;co to děláte, paní?“</p>
			<p class="MLP_text ParaOverride-1">„Mnoho věcí.“</p>
			<p class="MLP_text ParaOverride-1">„Na příklad&#160;– –“</p>
			<p class="MLP_text ParaOverride-1">„Na příklad,“ pravila paní Defargeová klidně, „na příklad rubáše.“</p>
			<p class="MLP_text ParaOverride-1">Jak jen mohl, prodral se ten muž o&#160;něco dál a&#160;cestář se začal ovívat modrou čepicí, neboť mu z&#160;těch rubášů bylo najednou velmi nevolno a&#160;úzko. Bylo-li mu třeba k&#160;uzdravení krále a&#160;královny, měl štěstí, neboť lék už byl nablízku; brzy již přijeli širokolící král a&#160;hezká královna v&#160;zlatém kočáře, provázeni zářivě oděným dvořanstvem, blyskotavým to množstvím smějících se dam a&#160;jemných pánů; cestář se tak ponořil do lázně šperků, hedvábí, pudru, nádhery, elegantně pohrdavých postav a&#160;krasavecky opovržlivých tváří obou pohlaví, že ho to pro tu chvíli opojilo a&#160;začal volat: Ať žije král, ať žije královna, ať žijí všichni, ať žije všechno!, jako by nikdy nebyl slyšel, jak všudypřítomní jsou v&#160;té době Jacquesové. Pak viděl zahrady, nádvoří, terasy, vodotrysky, zelené trávníky, znovu krále a&#160;královnu, znovu dvořanstvo, všechny ty pány a&#160;dámy, opět volal: Ať žijí všichni!, až se z&#160;toho samým rozcitlivěním úplně rozplakal. Po celý čas té podívané, jež trvala asi tři hodiny, bylo kolem něho mnoho křiku, pláče a&#160;rozcitlivělosti a&#160;po celý ten čas jej Defarge držel za límec, jako by mu musel bránit, aby se nevrhl na předměty své dočasné oddanosti a&#160;neroztrhal je na kusy.</p>
			<p class="MLP_text ParaOverride-1">„Výborně!“ pravil Defarge, plácaje ho ochranitelsky po zádech, když podívaná skončila. „Jste dobrý chlapec!“</p>
			<p class="MLP_text ParaOverride-1">Cestář se teď už vzpamatoval a&#160;měl zlé tušení, že se ve svých nadšených projevech mýlil; ale nikoli.</p>
			<p class="MLP_text ParaOverride-1">„Jste člověk, jakého potřebujeme,“ řekl mu Defarge do ucha. „Vy máte ty pošetilce k&#160;tomu, aby věřili, že to potrvá na věky. Tím budou nestoudnější a&#160;tím dříve s&#160;nimi bude konec.“</p>
			<p class="MLP_text ParaOverride-1">„Tohle je tedy pravda!“ zvolal cestář ze zamyšlení.</p>
			<p class="MLP_text ParaOverride-1">„Ti pošetilci nic nechápou. Zatím co pohrdají vaším dechem a&#160;zarazili by jej navždy raději vám a&#160;stovkám vám podobných než kterémukoli ze svých koní nebo psů, nevědí nic jiného, než co jim váš dech poví. Jen ať je tedy ještě nějaký čas klame; ani je dost nemůže klamat.“</p>
			<p class="MLP_text ParaOverride-1">Paní Defargeová se podívala na zákazníka spatra a&#160;souhlasně přikývla.</p>
			<p class="MLP_text ParaOverride-1">„Pokud jde o&#160;vás,“ pravila, „křičel byste a&#160;plakal nad vším, jen kdyby to byla nádhera a&#160;hlučná podívaná. Jen přiznejte, že to tak je!“</p>
			<p class="MLP_text ParaOverride-1">„Opravdu, paní, asi to tak je. Aspoň pro tuhle chvíli.“</p>
			<p class="MLP_text ParaOverride-1">„Kdyby vám ukázali hromadu loutek a&#160;kdyby vám přikázali roztrhat je na kusy a&#160;zničit je, abyste z&#160;toho měl prospěch, vybral byste si ty nejnádhernější a&#160;nejbarvitější. Řekněte! Je to tak?“</p>
			<p class="MLP_text ParaOverride-1">„Opravdu, paní, je to tak.“</p>
			<p class="MLP_text ParaOverride-1">„Je. A&#160;kdyby vám ukázali hejno ptáků neschopných létat, a&#160;kdyby vám řekli, abyste je pro svůj prospěch obral o&#160;jejich peří, vrhl byste se na ptáky s&#160;nejkrásnějším peřím; je to tak?“</p>
			<p class="MLP_text ParaOverride-1">„Je, paní.“</p>
			<p class="MLP_text ParaOverride-1">„Dnes jste viděl loutky i&#160;ptáky,“ pravila paní Defargeová, ukazujíc rukou k&#160;místům, kde ty loutky a&#160;ptáky naposled viděli. „A&#160;teď se vraťte domů!“</p>
		</div>
</body>
</html>