<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">Kapitola první <br/>O&#160;pět let později</p>
			<p class="MLP_text_bez1radku ParaOverride-1">Dům Tellsonovy banky byl staromódní dokonce už v&#160;roce sedmnáctistém osmdesátém. Byl velmi malý, velmi temný, velmi ošklivý i&#160;velmi nepohodlný. Nadto byl staromódní i&#160;v&#160;tom mravním smyslu, že totiž společní majitelé té banky byli hrdí na to, jak je malý, byli hrdí na jeho temnotu, hrdí na jeho ošklivost i&#160;na jeho nepohodlnost. Dokonce se chlubili tím, jak vynikající jsou tyto vlastnosti, a&#160;doslova byli horlivě přesvědčeni, že by dům byl méně ctihodný, kdyby bylo možno vznášet proti němu méně námitek. Toto nebyla žádná trpná víra, nýbrž byla to činná zbraň, jíž se oháněli, když byla řeč o&#160;lépe zařízených bankovních domech. Tellsonova banka (tak to říkali) nepotřebuje žádné pohodlí, Tellsonova banka nepotřebuje světlo, Tellsonova banka nepotřebuje žádné okrasy. Noakes a&#160;spol. nebo Bratří Snooksové to možná potřebují, ale Tellsonova banka to díky Bohu nepotřebuje!</p>
			<p class="MLP_text ParaOverride-1">Kterýkoli ze společníků byl by vydědil vlastního syna, kdyby se s&#160;ním byl dostal do sporu o&#160;přestavbu Tellsonovy banky. V&#160;tomto ohledu to bylo s&#160;bankou právě tak jako s&#160;celou zemí, jež přece velmi často vydědila své syny za to, že navrhovali zlepšení v&#160;zákonech i&#160;mravech, proti kterým bylo možno velmi mnoho namítat, ale které právě proto byly tím víc hodny úcty.</p>
			<p class="MLP_text ParaOverride-1">Tak se stalo, že Tellsonova banka byla vítězným dovršením veškerého nepohodlí. Když se vám podařilo vyrazit dveře, jež tupě vzdorovaly s&#160;jakýmsi slaboučkým chroptěním v&#160;závěsech, spadli jste po dvou schodech dolů a&#160;vědomí se vám vrátilo v&#160;ubohém maličkém krámku s&#160;dvěma malými pulty, kde se pak váš šek chvěl v&#160;ruce nejstaršího z&#160;lidí, jako by sem vnikal vítr, zatím co prohlíželi podpis u&#160;nejšpinavějšího ze všech oken, na něž ustavičně stříkalo bláto Fleet Streetu a&#160;které bylo ještě pochmurnější tím, že bylo zamřížováno a&#160;že na ně trvale dopadal stín Temple Baru. Jestliže bylo ve vaší záležitosti nezbytno, abyste mluvili s&#160;„představenstvem“, tu vás vsadili do jakési komory pro odsouzence v&#160;zadní části budovy a&#160;tam jste mohli uvažovat nad životem špatně prožitým, dokud konečně s&#160;rukama v&#160;kapsách nepřišlo „představenstvo“, které jste v&#160;truchlivém šeru sotva viděli. Peníze vám vydávali ze starých, červotočem proděravělých zásuvek, z&#160;nichž, kdykoli byly otvírány nebo zavírány, létaly vám na prach rozpadlé částečky do nosu a&#160;dráždily vás v&#160;hrdle. Bankovky páchly plesnivinou, jako by se zas rychle rozkládaly v&#160;hadry. Stříbrné příbory vám uložili někam vedle žump sousedních domů a&#160;všechen jejich lesk v&#160;té špatné společnosti za den, za dva zmizel. Listiny schovávali v&#160;bezpečnostních sklepech, narychlo vytvořených z&#160;kuchyní a&#160;umýváren, odkud se pak všechna mastnota z&#160;těchto pergamenů vypařovala do celého ovzduší bankovního domu. Lehčí krabice s&#160;rodinnými dokumenty vynášeli po schodech vzhůru do jakési hladové jídelny, kde odedávna stál veliký jídelní stůl, nikdy se tam však nepodával žádný oběd ani večeře, a&#160;kde i&#160;v&#160;roce sedmnáctistém osmdesátém byly první dopisy, jež vám napsala vaše dávná milá nebo vaše vnoučata, teprve nedávno zbaveny hrůzy z&#160;toho, že na ně oknem pohlížely hlavy, vystavené na Temple Baru, s&#160;nesmyslnou krutostí a&#160;divokostí, hodnou Habeše nebo země Ašantů.</p>
			<p class="MLP_text ParaOverride-1">Ale ovšem v&#160;té době bylo usmrcování velmi oblíbeným receptem všech stavů a&#160;povolání, a&#160;neméně byl ten recept oblíben i&#160;v&#160;Tellsonově bance. Smrt je přírodní lék na všechno, proč by to tedy nemohl být i&#160;lék zákonný? A&#160;tak popravovali padělatele, popravili toho, kdo dal falešnou bankovku do oběhu, popravili toho, kdo neprávem otevřel dopis, popravili zloděje čtyřiceti šilinků a&#160;šesti pencí, popravili toho, kdo držel před dveřmi Tellsonovy banky někomu koně a&#160;ujel s&#160;ním, popravili i&#160;padělatele jediné šilinkové mince a&#160;popravili tři čtvrtiny těch, kteří rozezvučeli kterýkoli tón z&#160;celé veliké stupnice přestupků a&#160;zločinů. Sice to ani v&#160;nejmenším nepřispělo k&#160;omezení zločinnosti&#160;– stojí za to zde poznamenat, že tomu bylo právě naopak&#160;– ale zbavovalo to (pokud jde o&#160;tento svět) všech obtíží s&#160;jednotlivými případy a&#160;nezůstávalo tu pak už nic, co by s&#160;případem mělo něco společného a&#160;o&#160;co by se bylo nutno starat. Tak Tellsonova banka, podobně jako i&#160;větší obchodní podniky, její současníci, zbavila života tolik lidí, že kdyby byly hlavy, kvůli ní sťaté, navršeny na Temple Bar, místo aby byly jedna po druhé odklizovány, zaclonilo by to patrně už i&#160;poslední špatné světlo v&#160;přízemku, a&#160;to způsobem vskutku příznačným.</p>
			<p class="MLP_text ParaOverride-1">Vtěsnáni mezi nejrůznější skříně a&#160;truhly, nejstarší ze všech lidí vykonávali svůj úřad v&#160;Tellsonově bance s&#160;velikou vážností. Jestliže v&#160;londýnských kancelářích Tellsonovy banky přijali mladého muže, skryli ho kdesi do té doby, než zestárl. Uzavřeli ho někde v&#160;temnotě jako sýr, dokud nenabyl skutečné tellsonovské příchuti a&#160;dokud se ho nechytila zdejší plíseň. Pak teprve mu bylo dovoleno, aby se dal vidět, jak obrýleně zírá do obrovských knih a&#160;jak svými kalhotami pod kolena a&#160;kamašemi přidává celému podniku na vážnosti.</p>
			<p class="MLP_text ParaOverride-1">Před Tellsonovou bankou&#160;– nikdy v&#160;žádném případě uvnitř, leč že byl zavolán&#160;– měl svoje stanoviště muž, pověřovaný nejrůznějšími službami, příležitostný vrátný a&#160;posel, jenž byl živým štítem tohoto domu. Za úředních hodin se nikdy nevzdaloval, leč že byl na pochůzce, a&#160;v&#160;tom případě jej zastupoval syn, dvanáctiletý kluk hrozivého vzhledu, jenž jako by otci z&#160;oka vypadl. Lidé se na to dívali tak, že Tellsonova banka tuto sílu na výpomoc jaksi velkomyslně snáší. Banka vždy snášela nějakého člověka takového povolání a&#160;tohoto člověka zavál na to místo běh času. Jeho příjmení bylo Cruncher a&#160;za oné příležitosti, kdy se v&#160;mladičkém věku ústy kmotrů odřekl ve východním farním kostele v&#160;Hounsditchi všech ďábelských skutků, dostal přídavkem jméno Jerry.</p>
			<p class="MLP_text ParaOverride-1">Jevištěm byl soukromý byt pana Crunchera v&#160;Hanging Sword Alley ve čtvrti Whitefriars; čas byl půl osmé za větrného březnového jitra anno Domini sedmnáct set osmdesát. (Hovořil-li pan Cruncher o&#160;letech Páně, vždy jim říkal Anna Dominová, domnívaje se zřejmě, že křesťanská éra začala, když jistá dáma vynalezla onu oblíbenou hru, které též dala svoje jméno.)</p>
			<p class="MLP_text ParaOverride-1">Pokoje pana Crunchera nebyly právě v&#160;sousedství příliš přívětivém, a&#160;pokud jde o&#160;počet, byly jen dva, jestliže ovšem lze počítat za jeden pokoj komůrku, kde bylo okénko s&#160;jedinou tabulkou skla. Zato byl v&#160;nich velmi slušný pořádek. Ať bylo jakkoli časně za toho větrného březnového jitra, pokoj, kde ležel na posteli, byl již celý vydrhnut a&#160;pod hrnky a&#160;talířky, přichystanými na hřmotném stole k&#160;snídani, byl prostřen velmi čistý bílý ubrus.</p>
			<p class="MLP_text ParaOverride-1">Pan Cruncher ležel pod záplatovanou pokrývkou jako harlekýn, když doma odpočívá. Zprvu tvrdě spal, ale pak se postupně začal na posteli převracet a&#160;pozvedat, až se konečně vynořil se svými ostna­tými vlasy, jež, zdálo se, jistě roztrhají polštář na kousky. V&#160;téže chvíli vykřikl s&#160;hrozivým rozhořčením:</p>
			<p class="MLP_text ParaOverride-1">„Ať jsem proklet, jestli zas už není v&#160;tom!“</p>
			<p class="MLP_text ParaOverride-1">Žena spořádaného a&#160;pečlivého zevnějšku pozvedla se v&#160;koutě z&#160;kolenou a&#160;udělala to dost spěšně i&#160;ustrašeně, takže bylo jasno, že byla míněna právě ona.</p>
			<p class="MLP_text ParaOverride-1">„Cože!“ pravil pan Cruncher, rozhlížeje se z&#160;postele po své botě. „Zas už ses do toho dala, co?“</p>
			<p class="MLP_text ParaOverride-1">Když těmito slovy po druhé pozdravil jitro, hodil botu po ženě, aby tak pozdravil jitro po třetí. Byla to bota velmi zablácená a&#160;to nás přivádí k&#160;jisté podivné okolnosti, týkající se domácnosti pana Crunchera, že totiž i&#160;tenkrát, když přišel po úředních hodinách domů s&#160;čistými botami, nalézal příštího jitra tytéž boty zmazány blátem.</p>
			<p class="MLP_text ParaOverride-1">„Cože,“ pravil pan Cruncher, míře na ni opět slovy, když ji tím druhým způsobem nezasáhl, „už ses zase do toho dala, ty otravo jedna?“</p>
			<p class="MLP_text ParaOverride-1">„Jen jsem se modlila.“</p>
			<p class="MLP_text ParaOverride-1">„Jen ses modlila! Jsi mi pěkná ženská! Co s&#160;tím pořád chceš, že sebou vždycky hodíš na zem a&#160;začneš se modlit proti mně?“</p>
			<p class="MLP_text ParaOverride-1">„Nemodlila jsem se proti tobě; modlila jsem se za tebe.“</p>
			<p class="MLP_text ParaOverride-1">„Nemodlila. A&#160;jestli ses tak modlila, nedám si to líbit. Jen se na ni podívej, mladý Jerry, na tu svou pěknou matku, která se modlí proti tomu, aby se tvému tátovi dobře vedlo. Máš to, synu, opravdu hodnou matku. Máš to nábožnou matku, chlapče; vždycky sebou hodí na zem a&#160;začne se modlit, aby Bůh vzal jejímu jedinému dítěti namazaný chleba od huby.“</p>
			<p class="MLP_text ParaOverride-1">Mladý pan Cruncher (jenž byl ještě v&#160;košili) měl to matce velmi za zlé a&#160;pustil se do ní, že si zakazuje, aby mu modlením kradla něco z&#160;jeho stravy.</p>
			<p class="MLP_text ParaOverride-1">„A&#160;co si vůbec myslíš, ty domýšlivá ženská,“ pravil pan Cruncher s&#160;bezděčnou nedůsledností, „co si myslíš, že ty tvoje modlitby znamenají? To mi tedy řekni, jakou cenu podle tebe mají!“</p>
			<p class="MLP_text ParaOverride-1">„Vycházejí ze srdce, Jerry. V&#160;tom je jejich cena, v&#160;ničem jiném.“</p>
			<p class="MLP_text ParaOverride-1">„V&#160;ničem jiném,“ opakoval pan Cruncher. „To ti tedy já zas řeknu, že moc ceny nemají. Ale ať mají cenu nebo ne, povídám ti, že se proti mně modlit nebudeš. To si nemohu dovolit. Nedám si líbit, abych měl kvůli tomu tvému plazení smůlu. Když už sebou musíš takhle házet o&#160;zem, házej sebou o&#160;zem ve prospěch svého manžela a&#160;dítěte, a&#160;ne proti nim. Kdybych neměl takovou zvrhlou ženu a&#160;tenhle chudák kluk kdyby neměl zvrhlou matku, mohl jsem minulý týden vydělat nějaké peníze, místo aby mě ta tvá zbožnost lstivě a&#160;záludně připravovala o&#160;štěstí. Ať jsem proklet,“ hovořil pan Cruncher, který se celou tu dobu oblékal, „jestli mi ta tvá zatracená zbožnost nepověsila minulý týden na paty nejhorší smůlu, jaká kdy mohla potkat ubohého počestného obchodníka! Mladý Jerry, oblékni se, chlapče, a&#160;když si teď budu čistit boty, dívej se občas na matku, a&#160;jestli uvidíš, že by se jí zas chtělo hodit sebou o&#160;zem, hned mě zavolej. A&#160;tobě povídám,“ obrátil se opět na ženu, „že tohle si už víckrát líbit nedám. Jsem rozlámaný jako drožka, ospalý jsem jako laudanum, nohy a&#160;ruce mám tak utahané, že nebýt té bolesti v&#160;nich, ani bych nevěděl, co z&#160;nich patří mně a&#160;co někomu jinému, a&#160;v&#160;kapse to se mnou není o&#160;nic lepší; mám takové podezření, že ses tu od rána do večera plazila po zemi, abys mi zabránila trochu si to v&#160;kapse polepšit, a&#160;to už si tedy líbit nedám, ty živé neštěstí, jen teď na to něco řekni!“</p>
			<p class="MLP_text ParaOverride-1">Bruče ještě dál různé věty jako na příklad: „Tak ty tedy jsi pobožná. Tak ty tedy říkáš, že neděláš nic proti zájmům svého manžela a&#160;dítěte? Ty že nic takového neděláš?“ vrhaje ještě jiné sžíravé jiskry z&#160;roztočeného kamene svého rozhořčení, jal se pak čistit si boty a&#160;vykonávat i&#160;ostatní přípravy na cestu do zaměstnání. A&#160;zatím se ujal syn, jehož hlava byla trochu jemněji ostnatá a&#160;jehož oči byly právě tak blízko u&#160;sebe jako oči otcovy, oné požadované stráže nad matkou. Velmi tu ubohou ženu co chvíli polekal, když náhle vyrazil ze svého přístěnku, kde se oblékal, a&#160;tlumeně vykřikl: „Zas už si chceš kleknout na zem. Haló, táto!“ Když tak ztropil planý poplach, s&#160;neuctivým pošklebkem opět zmizel.</p>
			<p class="MLP_text ParaOverride-1">Když pan Cruncher usedl k&#160;snídani, jeho nálada se o&#160;nic nezlepšila. S&#160;obzvláštním rozhořčením byl proti tomu, aby se paní Cruncherová pomodlila před jídlem.</p>
			<p class="MLP_text ParaOverride-1">„Cože, ty živé neštěstí! Zas už se k&#160;tomu chystáš? Zas už jsi v&#160;tom?“</p>
			<p class="MLP_text ParaOverride-1">Žena mu vysvětlila, že jen „poprosila o&#160;požehnání“.</p>
			<p class="MLP_text ParaOverride-1">„Hned toho nech!“ pravil pan Cruncher, rozhlížeje se kolem, jako by vskutku očekával, že bochník chleba pod účinky proseb jeho ženy zmizí. „Nedám se samým tvým žehnáním vyhnat z&#160;domova. Nedám si jídlo odžehnávat se stolu. Ať už mlčíš!“</p>
			<p class="MLP_text ParaOverride-1">S&#160;očima zarudlýma a&#160;všecek pochmurný, jako by byl strávil celou noc se společností, která se nerozešla právě v&#160;dobrém, Jerry Cruncher spíše svou snídani střežil, než ji jedl, a&#160;vrčel nad ní jako nějaký čtvernožec ze zvěřince. Když se přiblížila devátá hodina, uhladil svůj pobouřený vzhled, a&#160;zatvářiv se tak ctihodně a&#160;obchodnicky, jak jen to jeho přirozenost dovolovala, odebral se do každodenního zaměstnání.</p>
			<p class="MLP_text ParaOverride-1">Vzdor tomu, že sám sebe nazýval „počestným obchodníkem“, bylo těžko říkat jeho zaměstnání obchod. Celým jeho inventářem byla stolice, vyrobená tak, že odřízl nalomené opěradlo židle; tuto stolici nesl vždy ráno mladý Jerry, kráčeje po otcově boku, a&#160;postavil ji pak pod okno banky, jež bylo nejblíže Temple Baru; spolu s&#160;hrstí slámy, kterou vytáhl z&#160;míjejícího povozu a&#160;která měla chránit nohy muže pro všechno před chladem a&#160;vlhkostí, vytvářela pak stolice celodenní jeho tábor. Fleet Street i&#160;Temple znaly pana Crunchera na tomto místě právě tak dobře jako samu bránu, zvanou Temple Bar&#160;– a&#160;obojí bylo takřka stejně ošklivé.</p>
			<p class="MLP_text ParaOverride-1">Utábořiv se tak ve tři čtvrti na devět, ještě včas, aby se mohl dotýkat svého třírohého klobouku na počest nejstarších ze všech lidí, když vstupovali do Tellsonovy banky, zaujal Jerry toho větrného březnového jitra svoje místo, zatím co mladý Jerry stál vedle něho, jestliže nekonal právě výpady za bránu, aby tam tělesně i&#160;nadávkami prudce napadal mimojdoucí chlapce, kteří byli pro tento jeho bohulibý záměr dost malí a&#160;slabí. Otec a&#160;syn, neobyčejně si podobni, mlčky přihlížející rannímu ruchu na Fleet Streetu, hlavy majíce právě tak blízko sebe, jako byly v&#160;každé z&#160;těch hlav blízko u&#160;sebe oči, velmi živě připomínali párek opic. Podobnost nebyla o&#160;nic menší pro tu náhodnou okolnost, že dospělý Jerry kousal a&#160;vyplivoval slámu, zatím co pomrkávající oči mladého Jerryho nepokojně obzíraly právě tak otce jako všechno ostatní, co se dálo na Fleet Streetu.</p>
			<p class="MLP_text ParaOverride-1">Jeden z&#160;pravidelných poslů Tellsonova podniku, který měl stanoviště uvnitř, vystrčil hlavu dveřmi a&#160;zavolal:</p>
			<p class="MLP_text ParaOverride-1">„Máte přijít dovnitř!“</p>
			<p class="MLP_text ParaOverride-1">„Tak do toho, táto! Ale začíná to dnes nějak časně!“</p>
			<p class="MLP_text ParaOverride-1">Když se mladý Jerry takto rozloučil s&#160;otcem, posadil se sám na stolici, ujal se z&#160;moci nástupnického práva slámy, kterou otec žvýkal, a&#160;zamyslil se.</p>
			<p class="MLP_text ParaOverride-1">„Vždycky je to od rezu! Má prsty vždycky od rezu!“ bručel si sám pro sebe mladý Jerry. „Kde k&#160;tomu železnému rezu vždycky přijde? Tady nemá přece s&#160;žádným železným rezem co dělat!“</p>
		</div>
</body>
</html>