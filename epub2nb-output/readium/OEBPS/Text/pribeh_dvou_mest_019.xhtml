<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pribeh_dvou_mest-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="pribeh_dvou_mest-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">Kapitola sedmá <br/>Milostivý pán v&#160;městě</p>
			<p class="MLP_text_bez1radku ParaOverride-1">Milostivý pán, jeden z&#160;mocných dvorských pánů, chystal se právě ve svém velikém pařížském paláci přijímat návštěvy, jak je přijímal každých čtrnáct dní. Milostivý pán byl právě ve svém vnitřním pokoji, v&#160;svatostánku všech svatostánků, v&#160;komnatě, jež byla pro onen dav zbožňovatelů ve vnějších pokojích ze všech svatých komnat nejsvětější. Milostivý pán se právě chystal pít čokoládu. Milostivý pán uměl velmi snadno spolykat velmi mnoho věcí a&#160;několik málo nízkých duší se domnívalo, že až příliš rychle polyká celou Francii; ale jitřní čokoládu nemohl milostivý pán dostat do hrdla, aniž mu přitom pomáhali čtyři statní muži mimo kuchaře.</p>
			<p class="MLP_text ParaOverride-1">Ano. Bylo k&#160;tomu třeba čtyř mužů, všech čtyř v&#160;lesku velkolepých ozdob, a&#160;přitom nejvyšší z&#160;nich nebyl by ani mohl žít, kdyby byl měl v&#160;kapse méně než dvoje zlaté hodinky, jak to žádala snaha vyrovnat se vznešenému a&#160;ušlechtilému vzoru milostivého pána; takových čtyř mužů bylo třeba, aby se šťastná čokoláda dostala milostivému pánovi ke rtům. Jeden lokaj přinášel konvici s&#160;čokoládou do posvěcené komnaty; druhý míchal čokoládu, až se pěnila, a&#160;to jakýmsi drobným nástrojem, který pro ten účel nosil při sobě; třetí podával ubrousek, poctěný přízní vznešeného; a&#160;čtvrtý (ten s&#160;dvojími hodinkami) čokoládu naléval. Naprosto nebylo milostivému pánovi možno vzdát se třeba jen jediného z&#160;těchto mužů, kteří mu podávali čokoládu, aby se tím nesnížil ze svého povýšeného místa pod obdivnými nebesy. Padla by temná skvrna na jeho štít, kdyby mu byli podávali čokoládu jen sprostě tři muži; ze dvou by byl jistě měl smrt.</p>
			<p class="MLP_text ParaOverride-1">Milostivý pán byl včera na malém večerním pohoštění, kde kouzelně předváděli komedii a&#160;velkou operu. Milostivý pán se často účastnil s&#160;oslnivou společností takových malých večerních po­hoště­ní. Taková byla jeho zjemnělost a&#160;vnímavost, že mezi únavnými chvílemi, kdy se zabýval státními záležitostmi a&#160;státními tajemstvími, měly na něj komedie a&#160;velké opery vliv mnohem větší než zájmy Francie. Šťastná to okolnost pro Francii, jak tomu ostatně je u&#160;všech zemí, obdařených podobnou přízní&#160;– a&#160;vždy šťastná též pro Anglii (abychom uvedli příklad) za oněch oplakávaných časů veselého Stuartovce, který ji prodal.</p>
			<p class="MLP_text ParaOverride-1">Milostivý pán měl vskutku vznešenou představu o&#160;tom, jak řídit všeobecné veřejné záležitosti, a&#160;podle této představy se domníval, že všechno se má vyvíjet, jak si samo přeje; o jednotlivých veřejných záležitostech měl milostivý pán jinou vznešenou představu, že se totiž mají vyvíjet tak, jak on sám si přeje&#160;– ve prospěch jeho moci a&#160;kapsy. O&#160;svých radovánkách, všeobecných i&#160;jednotlivých, měl milostivý pán další vskutku vznešenou představu, že totiž svět je tu pro ně. Text jeho nařízení (změněný zde proti originálu jen v&#160;jednom zájmenu, což není mnoho) zněl takto: „Země a&#160;všechna její plnost patří mně, tak praví milostivý pán.“</p>
			<p class="MLP_text ParaOverride-1">A&#160;přece milostivý pán pozvolna shledal, jak se mu do jeho záležitostí soukromých i&#160;veřejných vkrádají ony vulgární potíže; a&#160;tak si z&#160;nezbytnosti v&#160;obojích těch záležitostech přibral za spojence nájemce pozemkových daní. Pokud jde o&#160;peníze veřejné, přibral jej milostivý pán proto, že už si s&#160;nimi vůbec nevěděl rady, a&#160;tak musel starost o&#160;ně přenechat někomu, kdo si rady věděl; pokud jde o&#160;peníze soukromé, přibral jej proto, že nájemci pozemkových daní byli bohatí, kdežto milostivý pán, když jeho rodina žila po celé generace v&#160;nákladném přepychu, byl čím dál chudší. Odvolal tedy milostivý pán z&#160;kláštera svou sestru, a&#160;to ještě včas, aby na ni nepadla hrozící už poslední rouška, nejlevnější oděv, jaký mohla obléknout, a&#160;obšťastnil její rukou kteréhosi velmi bohatého nájemce pozemkových daní, nízkého svým původem. Tento nájemce pozemkových daní, drže v&#160;ruce příslušnou hůl se zlatým jablkem na konci, byl nyní také v&#160;oné společnosti, čekající v&#160;předpokojích, a&#160;všechno lidstvo se mu kořilo&#160;– mimo ono vyšší lidstvo z&#160;krve milostivého pána, jež na něj, včetně jeho ženy, shlíželo s&#160;nejpovznešenějším pohrdáním.</p>
			<p class="MLP_text ParaOverride-1">Nájemce pozemkových daní byl skvělý muž. Třicet koní stálo v&#160;jeho stájích, čtyřiadvacet sluhů posedávalo v&#160;jeho předsíních, šest komorných obsluhovalo jeho ženu. Jako člověk, jenž nepředstíral, že dělá cokoli jiného, než loupí a&#160;kořistí, kde může, byl tento nájemce pozemkových daní&#160;– byť jej manželství nutilo k&#160;společenské obřadnosti&#160;– přinejmenším největší zdravou skutečností mezi osobnostmi, jež toho dne čekaly v&#160;paláci milostivého pána, až budou přijaty.</p>
			<p class="MLP_text ParaOverride-1">Přestože krásné na pohled, přestože vyzdobeny tak, jak to jen vkus a&#160;dovednost těch časů dokázaly, nebyly totiž ty pokoje, po pravdě řečeno, nic ani trochu zdravého; kdyby v&#160;nich kdokoli pomyslil na strašáky v&#160;hadrech a&#160;nočních čepicích tam kdesi jinde (a ne ani tak daleko, neboť bdělé věže chrámu Notre Dame, stojící asi uprostřed mezi oběma krajnostmi, viděly obojí), byly by mu připadly jako něco neobyčejně nepříhodného&#160;– jestliže ovšem vůbec někdo v&#160;domě milostivého pána mohl na takovou myšlenku připadnout. Vojenští důstojníci bez vojenských znalostí, námořní důstojníci, kteří si neuměli představit, jak vypadá loď, státní úředníci, nemající ani potuchy o&#160;věcech, které měli spravovat, nestoudní duchovní, světáci nejhorším světem protřelí, se smyslnýma očima, nevázanými jazyky a&#160;životem ještě nevázanějším, všichni do jednoho naprosto neschopni svých povolání, všichni strašní lháři v&#160;předstírání, že k&#160;těm povoláním patří, ale všichni více nebo méně, tak či onak, spřízněni s&#160;milostivým pánem, a&#160;tak podstrčeni do všech veřejných úřadů, z&#160;nichž se cokoli dalo získat; takových tu bylo možno napočítat na tucty a&#160;veletucty. Neméně početní tu byli lidé nepoutaní přímými svazky s&#160;milostivým pánem nebo se státem, ale právě tak nepoutaní žádnou skutečností, nepoutaní životem, jenž by byl přímou cestou za jakýmkoli poctivým pozemským cílem. Lékaři, kteří nashromáždili veliká jmění tím, že předpisovali lahodné léky proti imaginárním chorobám, jakých nikdy nebylo, usmívali se v&#160;předpokojích milostivého pána na svoje dvorské pacienty. Navrhovatelé, objevivší všechny možné léky na drobná zla, jimiž trpěl stát, jen ne takové léky, jež by mohly vskutku vykořenit třeba jen jednu jedinou nepravost, chrlili tady, čekajíce na přijetí u&#160;milostivého pána, svoje pomatené blekotání do všech uší, kterých se jen zmocnili. Na tomto podivuhodném shromáždění u&#160;milostivého pána bezvěrečtí filosofové, chtějící slovy změnit svět a&#160;stavějící babylonské věže z&#160;karet, po nichž by dosáhli nebe, hovořili s&#160;bezvěreckými alchymisty, dychtícími proměňovat kovy. Vynikající pánové nejjemnějšího vychování, jež v&#160;té pozoruhodné době&#160;– i&#160;později&#160;– bylo možno poznat po jeho plodech, totiž po naprosté lhostejnosti ke všem přirozeným předmětům lidského zájmu, seděli tu v&#160;paláci milostivého pána nanejvýš příkladně znuděni a&#160;vyčerpáni. Všechny ty různé vynikající osobnosti přišly sem z&#160;takových domovů uprostřed vznešeného pařížského světa, že špehové v&#160;tomto shromáždění lidí oddaných milostivému pánu&#160;– a&#160;špehů byla dobrá polovina celé této vzdělané společnosti&#160;– byli by těžko našli mezi anděly těch sfér jednu jedinou ženu, která by svým chováním a&#160;vzhledem na sebe prozrazovala, že je matkou. Nic takového móda neuznávala, ovšem mimo onen pouhý akt, jímž se přivádí na tento svět obtížné stvoření&#160;– který však sám o&#160;sobě nikterak příliš neopravňuje k&#160;jménu matka. Děti, neuznávané módou, vychovávaly kdesi v&#160;ústraní venkovské ženy a&#160;kouzelné šedesátileté babičky se oblékaly a&#160;chodily po návštěvách jako ve dvaceti.</p>
			<p class="MLP_text ParaOverride-1">Malomocenství neskutečnosti znetvořovalo všechny ty lidské bytosti, jež tu čekaly na přijetí u&#160;milostivého pána. V&#160;nejzazším předpokoji bylo asi půl tuctu výjimečných lidí, kteří už po několik let měli nějaké zlé tušení, že jaksi všeobecně nejsou věci v&#160;pořádku. Spatřujíc v&#160;tom slibný způsob, jak věci zas napravit, přidružila se asi polovina z&#160;toho půl tuctu k&#160;fantastické sektě konvulsionistů, a&#160;dokonce i&#160;v&#160;této chvíli někteří uvažovali, zda by hned na místě neměli začít hlučně a&#160;s&#160;pěnou kolem úst zuřit, zda by se neměli proměnit v&#160;jedinou křeč&#160;– a&#160;dát tak milostivému pánovi názorně na srozuměnou, jak se má zachovat v&#160;budoucnosti. Vedle těchto dervišů byli tu ještě tři jiní, kteří se dali k&#160;sektě napravující svět jakýmsi žvástem o&#160;„středu pravdy“; člověk prý odpadl od středu pravdy&#160;– což ani nemuseli mnoho dokazovat&#160;–, ale neodpadl ještě z&#160;jejího obvodu, a&#160;je tedy třeba, aby byl v&#160;tomto obvodu zadržen a&#160;aby se dokonce vrátil zpět do středu, a&#160;to postěním a&#160;vyvoláváním duchů. Mnoho tedy tito lidé rozmlouvali s&#160;duchy, což nadělalo spoustu dobra, které nikdo nikdy neviděl.</p>
			<p class="MLP_text ParaOverride-1">Útěchou však bylo, že celá tato společnost v&#160;paláci milostivého pána byla dokonale oblečena. Kdyby jen bylo jisto, že soudný den bude vlastně jakási módní přehlídka, tu by všichni zde přítomní byli na věčnosti v&#160;pořádku. Vlasy tak nakadeřené, napudrované a&#160;načechrané, jemné pleti tak uměle udržované a&#160;vyspravované, kordy na pohled tak statečné a&#160;pocty čichu, vzdávané vůněmi tak něžnými, to všechno muselo zajisté vždy a&#160;navždy zachovat běh světa neporušen. Vynikající pánové nejlepšího vychování měli přivěšeny na sobě šperky, jež cinkaly, kdykoli se pánové lenivě pohnuli; zlaté řetízky zvonily jako libozvučné zvonky; a&#160;nad vším tím zvoněním, nad šustěním hedvábí, brokátu a&#160;jemného plátna bylo ve vzduchu jakési nepokojné chvění, jež daleko odtud rozdmýchávalo čtvrt Saint Antoine a&#160;její ničivý hlad.</p>
			<p class="MLP_text ParaOverride-1">Oblečení, to byl jediný talisman, jediné kouzlo, jež mělo udržet všechno tak, jak bylo. Všichni byli oblečeni jako na ples, jenž neměl nikdy skončit. Všude byl ples, v&#160;paláci Tuileries, u&#160;milostivého pána i&#160;u&#160;celého dvora, v&#160;sněmovnách i&#160;před soudy, v&#160;celé společnosti (mimo strašáky), a&#160;na ples byl oblečen i&#160;kat, na němž se žádalo, aby při výkonu svého kouzla byl „nakadeřen, napudrován, oblečen v&#160;kabát se zlatým lemováním, v&#160;střevíce se sponkou a&#160;v&#160;bílé hedvábné punčochy“. Monsieur Paris, jak ho po biskupském vzoru nazývali jeho bratři v&#160;povolání, Monsieur Orleans a&#160;ti ostatní, úřadoval tedy u&#160;šibenic a&#160;lámacích kol&#160;– sekyra byla tehdy vzácná&#160;– v&#160;tomto lahodném oděvu. Kdo by byl mohl pochybovat v&#160;této společnosti, jež léta Páně sedmnáctistého osmdesátého očekávala přijetí u&#160;milostivého pána, že pořádek, tkvící svými kořeny v&#160;nakadeřeném a&#160;napudrovaném katovi v&#160;střevíčcích a&#160;v&#160;bílých hedvábných punčochách, nepřetrvá samy hvězdy nebeské!</p>
			<p class="MLP_text ParaOverride-1">Když milostivý pán ulevil svým čtyřem mužům od jejich břemen a&#160;vypil čokoládu, kázal otevřít dveře svatyně všech svatyň a&#160;vyšel. Kolik tu pak bylo poníženosti, kolik lísání a&#160;patolízalství, kolik podlého sebeponižování! Klanění tělesného i&#160;duševního tu bylo tolik, že na nebesa nic nezbylo&#160;– a&#160;to patrně byl jeden z&#160;důvodů, proč zbožňovatelé milostivého pána nikdy nebesům nedělali žádné starosti.</p>
			<p class="MLP_text ParaOverride-1">Uštědřiv slibné slovíčko zde, úsměv zas jinde, našeptav něco jednomu šťastnému zotročenci a&#160;požehnav rukou jinému, prošel milostivý pán přívětivě předpokoji až k&#160;oné odlehlé končině obvodu pravdy. Tam se milostivý pán obrátil, šel zas zpět, v&#160;určenou chvíli se opět zavřel v&#160;svatyni s&#160;čokoládovými duchy a&#160;nikdo ho již nespatřil.</p>
			<p class="MLP_text ParaOverride-1">Jakmile bylo toto divadlo u&#160;konce, z&#160;lehkého chvění ve vzduchu se stala úplná malá bouře a&#160;drahocenné zvonečky jaly se zvonit po schodech dolů. Brzy tu z&#160;celého davu zbyl jen jeden člověk a&#160;ten se pak také s&#160;kloboukem pod paží a&#160;s&#160;tabatěrkou v&#160;ruce jal zvolna kráčet mezi zrcadly k&#160;východu.</p>
			<p class="MLP_text ParaOverride-1">„K&#160;čertu s&#160;vámi!“ pravil tento muž, zastaviv se u&#160;posledních dveří a&#160;ohlédnuv se směrem k&#160;svatyni.</p>
			<p class="MLP_text ParaOverride-1">Přitom si setřásl z&#160;prstů tabák, jako by setřásal prach tohoto domu ze svých nohou, a&#160;klidně se jal sestupovat po schodech.</p>
			<p class="MLP_text ParaOverride-1">Byl to asi šedesátiletý muž, pěkně oblečený, pyšných způsobů a&#160;s&#160;tváří, jež se podobala jakési krásné masce. Byla průsvitně bledá, každý rys na ní zřetelně vyryt a&#160;výraz měla zcela ustálený. Nos, jinak svým tvarem krásný, byl ze stran nad obojím chřípím jakoby lehce stisknut. Měnila-li se někdy trochu tato tvář, pak se měnila v&#160;těchto důlcích. Střídala se v&#160;nich někdy barva a&#160;byly chvíle, kdy se rozšiřovaly a&#160;stahovaly jakýmsi drobným tepem; pak dávaly celé tváři výraz podlosti a&#160;krutosti. Při pozorném zkoumání se dalo zjistit, že tento výraz byl podporován i&#160;linií úst, jež byla příliš vodorovná a&#160;tenká, a&#160;rysy kolem očních důlků; celkovým svým účinkem byla to však tvář pozoruhodně krásná.</p>
			<p class="MLP_text ParaOverride-1">Její nositel sestoupil po schodech na dvůr, vstoupil do kočáru a&#160;odjel. Když se čekalo na přijetí, nemluvilo s&#160;ním mnoho lidí; stál poněkud stranou a&#160;milostivý pán byl by k&#160;němu mohl být trochu vřelejší. Za takových okolností bylo mu příjemno vidět prosté lidi, jak prchají před jeho koňmi a&#160;jak někdy stěží unikají, aby je spřežení neporazilo. Kočí jel, jako by útočil na nepřítele, ale pánova tvář ani jeho rty nevyjadřovaly nic, co by naznačovalo, že chce kočímu v&#160;této divoké bezohlednosti bránit. I&#160;v&#160;tom hluchém městě a&#160;němém věku bývalo slýchat stížnosti, že divoký šlechtický zvyk rychle jezdit úzký­mi ulicemi bez chodníků barbarsky ohrožuje a&#160;mrzačí prostý lid. Ale málokomu stálo za to byť jen po druhé na to pomyslit a&#160;ubohým nešťastníkům nezbývalo než pomáhat si z&#160;nesnází, jak sami mohli.</p>
			<p class="MLP_text ParaOverride-1">S&#160;rozběsněným rachotem a&#160;klapotem, s&#160;nelidskou bezohledností, za našich dní těžko pochopitelnou, řítil se kočár ulicemi a&#160;prudce zahýbal kolem rohů, ženy před ním vykřikovaly a&#160;muži strhovali jeden druhého i&#160;děti z&#160;jeho cesty. Když pak kočár zatáčel na kterémsi nároží kolem kašny a&#160;jedno z&#160;kol maličko nadskočilo tak, že z&#160;toho bylo mdlo, několik hlasů kolem hlasitě vykřiklo a&#160;koně se začali vzpínat a&#160;vzpouzet.</p>
			<p class="MLP_text ParaOverride-1">Nebýt toho, že se koně začali plašit, nebyl by kočár patrně ani zastavil; bylo mnoho kočárů, jež jely dál, nechávajíce raněné ležet, a&#160;proč ne? Ale zděšený kočí již spěšně sestoupil a&#160;udidla koní zachytilo dvacet rukou.</p>
			<p class="MLP_text ParaOverride-1">„Co se stalo?“ zeptal se pán, vyhlížeje klidně z&#160;kočáru. Vytáhlý muž v&#160;noční čepici zvedl zpod koňských nohou jakýsi uzlík, položil jej na obrubu kašny, poklekl do mokra a&#160;bláta a&#160;jal se nad ním sténat jako poraněné zvíře.</p>
			<p class="MLP_text ParaOverride-1">„Promiňte, pane markýzi!“ řekl jakýsi ponížený muž v&#160;hadrech. „Je to dítě.“</p>
			<p class="MLP_text ParaOverride-1">„Proč vydává tak hrozné zvuky; Je to jeho dítě?“</p>
			<p class="MLP_text ParaOverride-1">„Promiňte, pane markýzi&#160;– je mi líto&#160;– je.“</p>
			<p class="MLP_text ParaOverride-1">Kašna byla poněkud stranou, neboť ulice se tu rozšiřovala a&#160;vytvářela malé náměstí, široké deset, dvanáct kroků. Poněvadž se vytáhlý muž náhle zvedl ze země a&#160;běžel ke kočáru, stiskl pan markýz na okamžik jilec kordu.</p>
			<p class="MLP_text ParaOverride-1">„Je zabito!“ křičel muž s&#160;divokým zoufalstvím, vysoko vztahoval ruce a&#160;zíral na markýze. „Mrtvo!“</p>
			<p class="MLP_text ParaOverride-1">Lidé se shromáždili kolem a&#160;hleděli na markýze. To množství očí, jež se na něj obracelo, nevyjadřovalo nic jiného než pozorné napětí; nebylo tu viditelné hněvivé hrozby. Nic také ti lidé neříkali; po oněch prvních výkřicích již mlčeli. Hlas onoho poníženého muže byl ve své naprosté poddanosti bezbarvý a&#160;krotký. Pan markýz je všechny přeběhl pohledem, jako by to byly krysy, jež vylezly z&#160;děr.</p>
			<p class="MLP_text ParaOverride-1">Vytáhl peněženku.</p>
			<p class="MLP_text ParaOverride-1">„Je mi podivné,“ pravil, „že si neumíte na sebe a&#160;na svoje děti dát pozor. Pořád je někdo z&#160;vás v&#160;cestě. Jak mám vědět, jestli jste něco neudělali mým koním. Tady! Dej mu to.“ Vyhodil směrem ke kočímu zlatý peníz a&#160;všechny hlavy se povytáhly vpřed, aby oči mohly popatřit, kam dopadne. Vytáhlý muž vykřikl opět nelidsky: „Mrtvo!“</p>
			<p class="MLP_text ParaOverride-1">Ale zarazil jej rychlý příchod jiného muže, jemuž ostatní uvolnili cestu. Jakmile jej spatřil, položil mu ubožák s&#160;pláčem a&#160;vzlykáním hlavu na rameno a&#160;ukázal směrem ke kašně, kde se několik žen sklánělo nad nehybným uzlíkem a&#160;tiše kolem něho obcházelo. Ale mlčely tyto ženy právě tak jako muži.</p>
			<p class="MLP_text ParaOverride-1">„Vím, vím všechno,“ pravil ten, jenž přišel. „Buď statečný, Gaspar­de! Je pro to ubožátko lepší, že takhle zemřelo, než aby žilo. Zemřelo v&#160;jediném okamžiku, bez bolesti. Což mohlo třeba jen jedinou hodinu tak šťastně žít?“</p>
			<p class="MLP_text ParaOverride-1">„Ty tam, ty jsi nějaký filosof,“ řekl markýz s&#160;úsměvem. „Jak ti říkají?“</p>
			<p class="MLP_text ParaOverride-1">„Jmenuji se Defarge.“</p>
			<p class="MLP_text ParaOverride-1">„Jaké děláš řemeslo?“</p>
			<p class="MLP_text ParaOverride-1">„Jsem vinárník, pane markýzi.“</p>
			<p class="MLP_text ParaOverride-1">„Zvedni si to, filosofe a&#160;vinárníku,“ pravil markýz a&#160;vyhodil další zlatý peníz, „a utrať to, jak chceš. Co je s&#160;koňmi, jsou v&#160;pořádku?“</p>
			<p class="MLP_text ParaOverride-1">Aniž se uráčil ještě jednou pohlédnout na shromáždění, opřel se pan markýz zpátky do sedadla a&#160;hodlal právě odjet s&#160;výrazem pána, jenž náhodou rozbil nějakou obyčejnou věc, zaplatil za to a&#160;mohl si to také dovolit, když tu jej vyrušila z&#160;pohodlí mince, jež vlétla do kočáru a&#160;zazvonila v&#160;něm o&#160;podlahu.</p>
			<p class="MLP_text ParaOverride-1">„Stůj!“ pravil pan markýz. „Zastav koně! Kdo to hodil?“</p>
			<p class="MLP_text ParaOverride-1">Podíval se na místo, kde ještě před okamžikem stál vinárník Defarge, ale tam se skláněl nízko nad zemí nešťastný otec a&#160;vedle něho stála temná, statná postava ženy s&#160;pletením v&#160;rukou.</p>
			<p class="MLP_text ParaOverride-1">„Vy psi!“ řekl markýz zcela uhlazeně a&#160;s&#160;tváří, v&#160;níž se mimo důlky na nose nic nezměnilo. „Bez rozpaků bych kohokoli z&#160;vás přejel a&#160;zahubil. Kdybych věděl, který darebák to hodil po kočáru, kdyby ten lump byl dost blízko, dal bych ho rozdrtit pod koly.“</p>
			<p class="MLP_text ParaOverride-1">Tak byli zastrašeni a&#160;tak dlouhou i&#160;tvrdou měli už zkušenost, co by s&#160;nimi takový člověk podle zákona i&#160;mimo zákon mohl udělat, že se nepozvedl žádný hlas, žádná ruka, ba ani žádný zrak. Nikdo z&#160;mužů nic takového neudělal. Jen žena s&#160;pletením upřeně vzhlížela a&#160;hleděla markýzovi přímo do tváře. Nebylo ho důstojno všimnout si toho; jeho pohrdavý pohled míjel nad ní a&#160;nad všemi ostatními krysami; znovu se opřel v&#160;sedadle a&#160;rozkázal: „Jeď!“</p>
			<p class="MLP_text ParaOverride-1">Odjel a&#160;jiné kočáry přejely v&#160;trysku rychle za sebou; ministr, navrhovatel změn ve státě, nájemce pozemkových daní, lékař, právník, duchovní, velká opera, komedie, celý ten ples tudy tryskem projížděl v&#160;nepřetržitém blyskotavém proudu. Krysy vylezly z&#160;děr, aby přihlížely, a&#160;hleděly tak po celé hodiny; vojáci a&#160;policie se často postavili mezi ně a&#160;podívanou, vytvořili hradbu, za níž se pak plížily a&#160;skrze niž kradmo nahlížely. Otec již dávno vzal uzlík a&#160;někam se s&#160;ním skryl, zatím co ženy, jež se nad ním skláněly, dokud ležel ještě na okraji kašny, seděly tam teď a&#160;hleděly na odtékající vodu i&#160;na ples, ženoucí se kolem&#160;– a&#160;zatím co žena, jež tam nápadně stála s&#160;pletením v&#160;ruce, dosud pletla s&#160;jistotností osudu. Ubíhala voda z&#160;kašny, rychlá řeka ubíhala, den ubíhal k&#160;večeru, tolik života v&#160;tom městě ubíhalo k&#160;smrti podle zákona, že času proud na nikoho nečeká, krysy již spaly natěsnány v&#160;temných děrách, ples byl na večeři v&#160;záři světel, vše ubíhalo po svém.</p>
		</div>
</body>
</html>