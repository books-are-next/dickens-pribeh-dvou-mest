<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola čtvrtá Klid za bouře">
    <meta name="apple-mobile-web-app-capable" content="yes">
    <title>Kapitola čtvrtá Klid za bouře</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribeh_dvou_mest_040.html">
    <link rel="next" href="./pribeh_dvou_mest_042.html">
    <meta name="nb-order" content="37">
    <link rel="self" href="pribeh_dvou_mest_041.html">
    <meta name="nb-identifier" content="dickens-pribeh-dvou-mest-270dbc5">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1865" data-nb-chars="11274">
    <nav role="doc-toc">
      <ul class="plain section">
        <li><a href="pribeh_dvou_mest_005.html">KNIHA PRVNÍ VRÁCEN ŽIVOTU</a>
          <ul class="plain">
            <li><a href="pribeh_dvou_mest_006.html">Kapitola první Doba</a></li>
            <li><a href="pribeh_dvou_mest_007.html">Kapitola druhá Dostavník</a></li>
            <li><a href="pribeh_dvou_mest_008.html">Kapitola třetí Noční stíny</a></li>
            <li><a href="pribeh_dvou_mest_009.html">Kapitola čtvrtá Příprava</a></li>
            <li><a href="pribeh_dvou_mest_010.html">Kapitola pátá Vinárna</a></li>
            <li><a href="pribeh_dvou_mest_011.html">Kapitola šestá Obuvník</a></li>
          </ul>
        </li>
        <li><a href="pribeh_dvou_mest_012.html">KNIHA DRUHÁ ZLATÁ NIT</a>
          <ul class="plain">
            <li><a href="pribeh_dvou_mest_013.html">Kapitola první O pět let později</a></li>
            <li><a href="pribeh_dvou_mest_014.html">Kapitola druhá Podívaná</a></li>
            <li><a href="pribeh_dvou_mest_015.html">Kapitola třetí Zklamání</a></li>
            <li><a href="pribeh_dvou_mest_016.html">Kapitola čtvrtá Blahopřání</a></li>
            <li><a href="pribeh_dvou_mest_017.html">Kapitola pátá Muž pro všechno</a></li>
            <li><a href="pribeh_dvou_mest_018.html">Kapitola šestá Stovky lidí</a></li>
            <li><a href="pribeh_dvou_mest_019.html">Kapitola sedmá Milostivý pán v městě</a></li>
            <li><a href="pribeh_dvou_mest_020.html">Kapitola osmá Milostivý pán na venkově</a></li>
            <li><a href="pribeh_dvou_mest_021.html">Kapitola devátá Gorgonina hlava</a></li>
            <li><a href="pribeh_dvou_mest_022.html">Kapitola desátá Dva sliby</a></li>
            <li><a href="pribeh_dvou_mest_023.html">Kapitola jedenáctá Protějšek</a></li>
            <li><a href="pribeh_dvou_mest_024.html">Kapitola dvanáctá Jemný člověk</a></li>
            <li><a href="pribeh_dvou_mest_025.html">Kapitola třináctá Člověk bez jemnosti</a></li>
            <li><a href="pribeh_dvou_mest_026.html">Kapitola čtrnáctá Počestný obchodník</a></li>
            <li><a href="pribeh_dvou_mest_027.html">Kapitola patnáctá Pletení</a></li>
            <li><a href="pribeh_dvou_mest_028.html">Kapitola šestnáctá Ještě pletení</a></li>
            <li><a href="pribeh_dvou_mest_029.html">Kapitola sedmnáctá Jedna noc</a></li>
            <li><a href="pribeh_dvou_mest_030.html">Kapitola osmnáctá Devět dní</a></li>
            <li><a href="pribeh_dvou_mest_031.html">Kapitola devatenáctá Mínění</a></li>
            <li><a href="pribeh_dvou_mest_032.html">Kapitola dvacátá Obhajoba</a></li>
            <li><a href="pribeh_dvou_mest_033.html">Kapitola dvacátá první Ozvěny kroků</a></li>
            <li><a href="pribeh_dvou_mest_034.html">Kapitola dvacátá druhá Bouře trvá</a></li>
            <li><a href="pribeh_dvou_mest_035.html">Kapitola dvacátá třetí Požár mohutní</a></li>
            <li><a href="pribeh_dvou_mest_036.html">Kapitola dvacátá čtvrtá Magnetová hora přitahuje</a></li>
          </ul>
        </li>
        <li><a href="pribeh_dvou_mest_037.html">KNIHA TŘETÍ TUDY ŠLA BOUŘE</a>
          <ul class="plain">
            <li><a href="pribeh_dvou_mest_038.html">Kapitola první Tajná záležitost</a></li>
            <li><a href="pribeh_dvou_mest_039.html">Kapitola druhá Brus</a></li>
            <li><a href="pribeh_dvou_mest_040.html">Kapitola třetí Stín</a></li>
            <li><a href="pribeh_dvou_mest_041.html">Kapitola čtvrtá Klid za bouře</a></li>
            <li><a href="pribeh_dvou_mest_042.html">Kapitola pátá Řezač dříví</a></li>
            <li><a href="pribeh_dvou_mest_043.html">Kapitola šestá Vítězství</a></li>
            <li><a href="pribeh_dvou_mest_044.html">Kapitola sedmá Zaklepání na dveře</a></li>
            <li><a href="pribeh_dvou_mest_045.html">Kapitola osmá Karty v rukou</a></li>
            <li><a href="pribeh_dvou_mest_046.html">Kapitola devátá Hra dohrána</a></li>
            <li><a href="pribeh_dvou_mest_047.html">Kapitola desátá Podstata stínu</a></li>
            <li><a href="pribeh_dvou_mest_048.html">Kapitola jedenáctá Soumrak</a></li>
            <li><a href="pribeh_dvou_mest_049.html">Kapitola dvanáctá Tma</a></li>
            <li><a href="pribeh_dvou_mest_050.html">Kapitola třináctá Padesát dva</a></li>
            <li><a href="pribeh_dvou_mest_051.html">Kapitola čtrnáctá Pletení skončeno</a></li>
            <li><a href="pribeh_dvou_mest_052.html">Kapitola patnáctá Kroky doznívají navždy</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribeh_dvou_mest_040.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="29"><span class="idea" data-nb-ref-number="1" id="idea1" data-nb-words="5" data-nb-chars="29">Kapitola čtvrtá Klid za bouře</span></h1>
        <section>
          <p class="chunk" data-nb-ref-number="2" data-nb-words="96" data-nb-chars="549"><span class="idea" data-nb-ref-number="2" id="idea2" data-nb-words="96" data-nb-chars="549">Doktor Manette se&nbsp;vrátil až&nbsp;za&nbsp;jitra čtvrtého dne od&nbsp;svého odchodu. Co&nbsp;jen bylo možno z&nbsp;událostí toho strašlivého času před Lucií zamlčet, to&nbsp;jí&nbsp;bylo utajeno, a&nbsp;tak se&nbsp;dověděla teprve tehdy, když již byla daleko od&nbsp;Francie, že&nbsp;obyvatelstvo zabilo jedenáct set bezbranných vězňů obou pohlaví a&nbsp;všech věků, že&nbsp;celé čtyři dny a&nbsp;čtyři noci ztemněly hrůzou těchto skutků a&nbsp;že všechen vzduch kolem ní&nbsp;byl prosycen ubitými. Věděla jen, že&nbsp;došlo k&nbsp;útoku na&nbsp;vězení, že&nbsp;všichni političtí vězňové byli v&nbsp;nebezpečí a&nbsp;že jich několik dav vyvlekl ven a&nbsp;zavraždil.</span></p>
          <p class="chunk" data-nb-ref-number="3" data-nb-words="115" data-nb-chars="683"><span class="idea" data-nb-ref-number="3" id="idea3" data-nb-words="115" data-nb-chars="683">Doktor pověděl panu Lorrymu, jak ho&nbsp;zástup vedl k&nbsp;vězení La&nbsp;Force celým jevištěm krveprolití, a&nbsp;žádal ho, aby to&nbsp;utajil, což ani nemusel zdůrazňovat. Jak ve&nbsp;vězení spatřil zasedat samozvaný tribunál, před který byli vězňové po&nbsp;jednom voláni a&nbsp;jenž pak rychle dával příkazy, aby buď byli vydáni na&nbsp;pospas masakru nebo aby byli propuštěni či&nbsp;konečně (v několika málo případech) aby byli odvedeni zpět do&nbsp;kobky. Jak potom, přiveden svými průvodci před tribunál, ohlásil jeho členům svoje jméno, povolání i&nbsp;skutečnost, že&nbsp;byl po&nbsp;osmnáct let tajně a&nbsp;bez obžaloby vězněn v&nbsp;Bastile, a&nbsp;jak konečně jeden z&nbsp;mužů toho soudcovského sboru vstal a&nbsp;potvrdil jeho totožnost&nbsp;– a&nbsp;ten muž byl Defarge.</span></p>
          <p class="chunk" data-nb-ref-number="4" data-nb-words="196" data-nb-chars="1202"><span class="idea" data-nb-ref-number="4" id="idea4" data-nb-words="196" data-nb-chars="1202">Zjistil pak v&nbsp;seznamech, jež tu&nbsp;ležely na&nbsp;stole, že&nbsp;jeho zeť je&nbsp;mezi vězni, kteří ještě žijí, a&nbsp;tak se&nbsp;jal naléhavě žádat tribunál&nbsp;– jehož někteří členové spali a&nbsp;jiní bděli, někteří byli potřísněni vražděním a&nbsp;jiní byli čistí, někteří byli střízliví a&nbsp;jiní nikoli&nbsp;– aby zachovali jeho život a&nbsp;vrátili mu&nbsp;svobodu. Když jej zprvu jako proslulého mučedníka pod svrženou vládou zahrnuli divokými pozdravy, udělili souhlas, aby byl Charles Darnay přiveden před nezákonný soudní dvůr a&nbsp;vyslechnut. Již se&nbsp;zdálo, že&nbsp;bude okamžitě propuštěn, když tu&nbsp;nastal nevysvětlitelný konec onomu přívalu přízně (sám doktor to&nbsp;nechápal), a&nbsp;tribunál se&nbsp;pak chvilku potají radil. Muž, zasedající jako předseda, pověděl potom doktoru Manettovi, že&nbsp;vězeň musí zůstat ve&nbsp;vazbě, že&nbsp;však kvůli němu to&nbsp;bude vazba bezpečná, v&nbsp;níž se&nbsp;mu&nbsp;nic nestane. Hned pak byl vězeň opět na&nbsp;jakési znamení odveden do&nbsp;nitra věznice; ale doktor potom tak naléhavě žádal o&nbsp;svolení, aby směl zůstat a&nbsp;sám se&nbsp;přesvědčit, že&nbsp;žádná zlomyslnost nebo nešťastná náhoda nepřivodí, aby byl vězeň vydán davu před branou, jehož výkřiky přehlušovaly často soudní jednání, až&nbsp;toto svolení dostal a&nbsp;setrval pak v&nbsp;síni krvavého soudu, dokud nebezpečí nepominulo.</span></p>
          <p class="chunk" data-nb-ref-number="5" data-nb-words="157" data-nb-chars="897"><span class="idea" data-nb-ref-number="5" id="idea5" data-nb-words="157" data-nb-chars="897">Co&nbsp;všechno tam viděl za&nbsp;tu&nbsp;dobu, kdy jen málo jedl a&nbsp;spal v&nbsp;přestávkách, to&nbsp;ponechal nevyřčeno. Právě tak ho&nbsp;uváděla v&nbsp;úžas šílená radost nad vězni, kteří byli zachráněni, jako šílená zuřivost nad těmi, kteří byli rozsekáváni na&nbsp;kusy. Byl tam též vězeň&nbsp;– vyprávěl doktor&nbsp;– jenž byl osvobozen a&nbsp;propuštěn do&nbsp;ulic, na&nbsp;kterého se&nbsp;však omylem jeden z&nbsp;divochů vrhl s&nbsp;píkou, když vycházel. Požádán, aby šel k&nbsp;němu a&nbsp;obvázal mu&nbsp;ránu, vyšel doktor touž branou a&nbsp;nalezl ho&nbsp;tam v&nbsp;rukou skupiny samaritánů, kteří seděli na&nbsp;tělech svých obětí. S&nbsp;nedůsledností právě tak nestvůrnou, jako bylo v&nbsp;tom strašlivém snu nestvůrné všechno, jali se&nbsp;pomáhat lékaři a&nbsp;ošetřovali raněného s&nbsp;nejněžnější péčí&nbsp;– přichystali mu&nbsp;nosítka a&nbsp;starostlivě ho&nbsp;pak doprovodili z&nbsp;toho místa&nbsp;– hned nato se&nbsp;chopili svých zbraní a&nbsp;dali se&nbsp;do&nbsp;řezničiny tak strašlivé, že&nbsp;si&nbsp;doktor zastřel oči rukama a&nbsp;bezmála uprostřed té&nbsp;vřavy omdlel.</span></p>
          <p class="chunk" data-nb-ref-number="6" data-nb-words="194" data-nb-chars="1150"><span class="idea" data-nb-ref-number="6" id="idea6" data-nb-words="194" data-nb-chars="1150">Když pan Lorry naslouchal tomuto vyprávění a&nbsp;pozoroval tvář svého přítele, nyní již dvaašedesátiletého, začal se&nbsp;strachovat, že&nbsp;tyto strašlivé zážitky probudí zas ono staré nebezpečí. Nikdy však dosud nespatřil svého přítele takového, jako byl nyní, nikdy ho&nbsp;ještě neviděl v&nbsp;nynější jeho podobě. Po&nbsp;prvé v&nbsp;životě pocítil doktor právě nyní, kolik síly a&nbsp;mohoucnosti mu&nbsp;dalo jeho utrpení. Po&nbsp;prvé pochopil, že&nbsp;v&nbsp;tom zžíravém ohni koval zvolna železo, jež by&nbsp;mohlo vylomit vězeňské dveře dceřina manžela a&nbsp;osvobodit jej. „Všechno to&nbsp;bylo k&nbsp;něčemu dobré, příteli; nebylo to&nbsp;jen ničivé promarňování. Jak mi&nbsp;moje milované dítě pomáhalo, když jsem se&nbsp;vracel do&nbsp;života, tak nyní zas já&nbsp;pomohu svému dítěti vrátit to, co&nbsp;je&nbsp;mu&nbsp;nejdražší; s&nbsp;pomocí nebes se&nbsp;mi&nbsp;to&nbsp;podaří!“ Tak hovořil doktor Manette. A&nbsp;když Jarvis Lorry viděl ty&nbsp;rozžehnuté oči, tvář plnou rozhodnosti, vzhled i&nbsp;chování plné vyrovnanosti a&nbsp;síly, jak je&nbsp;tu&nbsp;ukazoval tento muž, jehož život, jak mu&nbsp;vždy připadalo, byl na&nbsp;tolik let zastaven jako hodiny, jež začaly zas jít s&nbsp;energií, která spala v&nbsp;době, kdy byl vyřazen z&nbsp;užitečného života&nbsp;– když to&nbsp;všechno Jarvis Lorry viděl, věřil v&nbsp;jeho slova.</span></p>
          <p class="chunk" data-nb-ref-number="7" data-nb-words="142" data-nb-chars="888"><span class="idea" data-nb-ref-number="7" id="idea7" data-nb-words="142" data-nb-chars="888">Doktorově rozhodné vytrvalosti byly by&nbsp;podlehly větší překážky, než s&nbsp;jakými měl nyní zápasit. Zachovávaje si&nbsp;postavení lékaře, jenž má&nbsp;za&nbsp;úkol zabývat se&nbsp;všemi vrstvami lidí, vězněnými i&nbsp;svobodnými, bohatými i&nbsp;chudými, zlými i&nbsp;dobrými, užíval svého osobního vlivu tak moudře, že&nbsp;se&nbsp;brzy stal dozorčím lékařem tří věznic, mezi nimi věznice La&nbsp;Force. Mohl upokojit Lucii zprávou, že&nbsp;její manžel již není v&nbsp;samovazbě, nýbrž ve&nbsp;společnosti jiných vězňů; týdně vídal jejího manžela a&nbsp;přinášel jí&nbsp;přímo z&nbsp;jeho rtů poselství plná lásky; někdy jí&nbsp;manžel sám napsal dopis (tyto dopisy však nikdy nedoručoval doktor), jí&nbsp;však nebylo dovoleno, aby mu&nbsp;psala, neboť mezi mnoha přehnanými podezřeními z&nbsp;úkladů, k&nbsp;nimž by&nbsp;ve&nbsp;vězení mohlo dojít, byla nejpřehnanější ona podezření, jež označovala za&nbsp;podezřelé ty&nbsp;emigranty, o&nbsp;kterých se&nbsp;vědělo, že&nbsp;mají přátele za&nbsp;hranicemi nebo trvalé spojení s&nbsp;cizinou.</span></p>
          <p class="chunk" data-nb-ref-number="8" data-nb-words="192" data-nb-chars="1117"><span class="idea" data-nb-ref-number="8" id="idea8" data-nb-words="192" data-nb-chars="1117">Nový doktorův život byl nepochybně pln nepokojných starostí; ale bystrý pan Lorry viděl, že&nbsp;dává doktorovi i&nbsp;jakousi novou hrdost, jež je&nbsp;mu&nbsp;oporou. V&nbsp;této hrdosti nebylo nic nepatřičného; byla zcela přirozená a&nbsp;ctnostná; avšak pohlížel na&nbsp;ni&nbsp;jako na&nbsp;něco velmi zvláštního. Doktor věděl, že&nbsp;v&nbsp;mysli dceřině i&nbsp;přítelově bylo až&nbsp;do&nbsp;této doby jeho věznění spjato s&nbsp;jeho osobním utrpením, strádáním a&nbsp;slabostí. Když se&nbsp;však toto nyní změnilo, když nyní věděl, že&nbsp;mu&nbsp;dávné utrpení dalo sílu, ke&nbsp;které oba vzhlíželi očekávajíce, že&nbsp;vrátí Charlesovi bezpečnost i&nbsp;svobodu, tolik mu&nbsp;tato změna dodala mysli, že&nbsp;se&nbsp;ujal vedení i&nbsp;řízení a&nbsp;žádal na&nbsp;nich jako na&nbsp;slabých, aby svěřili všechno jemu, silnému. Dřívější vztah mezi ním a&nbsp;Lucií se&nbsp;změnil v&nbsp;pravý opak, ale ovšem jen tak, jak jej mohla změnit nejsilnější vděčnost a&nbsp;láska, neboť nemohl být hrdý na&nbsp;nic jiného než na&nbsp;to, že&nbsp;poslouží té, která mu&nbsp;tolik již posloužila. „Všechno je&nbsp;to&nbsp;tak zvláštní,“ myslil si&nbsp;pan Lorry ve&nbsp;své láskyplné prozíravosti, „ale všechno zcela přirozené a&nbsp;správné; jen se&nbsp;ujměte vedení, drahý příteli, a&nbsp;veďte dál; nikdo jiný by&nbsp;nemohl vést lépe.“</span></p>
          <p class="chunk" data-nb-ref-number="9" data-nb-words="179" data-nb-chars="1091"><span class="idea" data-nb-ref-number="9" id="idea9" data-nb-words="179" data-nb-chars="1091">Přestože se&nbsp;však doktor usilovně a&nbsp;vytrvale snažil dostat Charlese Darnaye na&nbsp;svobodu nebo alespoň před soud, proud událostí byl na&nbsp;něj v&nbsp;té době příliš mocný a&nbsp;rychlý. Nastalo nové období; král byl souzen, odsouzen a&nbsp;popraven; Republika volnosti, rovnosti, bratrství nebo smrti vyhlásila boj za&nbsp;vítězství nebo smrt proti celému světu ve&nbsp;zbrani; z&nbsp;velikých věží chrámu Notre Dame vlála ve&nbsp;dne v&nbsp;noci černá vlajka; tři sta tisíc mužů, povolaných povstat proti tyranům země, povstalo ze&nbsp;všech nejrůznějších končin Francie, jako by&nbsp;byly bývaly rozsety do&nbsp;všech stran dračí zuby, jež nyní dávaly úrodu právě tak na&nbsp;horách jako na&nbsp;rovinách, na&nbsp;skalách, v&nbsp;kamení, v&nbsp;náplavech bláta, pod jižní modrou oblohou i&nbsp;pod severními mraky, na&nbsp;pahorcích i&nbsp;v&nbsp;lesích, na&nbsp;vinicích i&nbsp;v&nbsp;olivových hájích, v&nbsp;pokosené trávě i&nbsp;na obilních strništích, podél úrodných břehů širokých řek i&nbsp;na písku mořského pobřeží. Jak by&nbsp;se&nbsp;byla mohla soukromá starostlivost postavit proti potopě Prvního roku svobody&nbsp;– proti potopě, jež stoupala zdola, jež nepadala shůry, a&nbsp;v&nbsp;dobách, kdy okna nebes byla uzavřena, nikoli otevřena!</span></p>
          <p class="chunk" data-nb-ref-number="10" data-nb-words="99" data-nb-chars="597"><span class="idea" data-nb-ref-number="10" id="idea10" data-nb-words="99" data-nb-chars="597">Nebylo oddechu, nebylo slitování, nebylo míru, nebylo ochablých odmlk, čas se&nbsp;neměřil. Přestože se&nbsp;dny a&nbsp;noci střídaly právě tak pravidelně jako v&nbsp;samém mládí všeho času, kdy večer a&nbsp;jitro ohraničily první den, jiné míry času nebylo. Smysl pro čas se&nbsp;ztratil v&nbsp;bouřlivé horečce národa, jak se&nbsp;to&nbsp;stává v&nbsp;horečce chorému. V&nbsp;tomto okamžiku, přerušiv nepřirozené ticho celého města, ukázal kat lidem hlavu královu&nbsp;– a&nbsp;v&nbsp;příštím okamžiku, jenž jako by&nbsp;byl nastal takřka ještě týmž dechem, ukázal již hlavu jeho krásné choti, jež prožila ve&nbsp;vězení osm zničujících měsíců vdovství a&nbsp;bídy, až&nbsp;zešedivěla.</span></p>
          <p class="chunk" data-nb-ref-number="11" data-nb-words="128" data-nb-chars="841"><span class="idea" data-nb-ref-number="11" id="idea11" data-nb-words="128" data-nb-chars="841">A&nbsp;přece, i&nbsp;když planul tak rychle, byl čas dlouhý, podléhaje podivnému zákonu protikladů, jenž v&nbsp;takových dobách vždy nabývá vrchu. Revoluční tribunál v&nbsp;hlavním městě, čtyřicet nebo padesát tisíc revolučních výborů po&nbsp;celé zemi; zákon o&nbsp;podezřelých, jenž zničil veškerou bezpečnost svobody i&nbsp;života a&nbsp;jenž kteréhokoli člověka dobrého a&nbsp;nevinného vydal na&nbsp;milost i&nbsp;nemilost kterémukoli člověku zlému a&nbsp;provinilému; vězení přeplněná lidmi, kteří se&nbsp;nedopustili žádného zločinu a&nbsp;kteří nemohli dosáhnout toho, aby byli vyslechnuti; toto všechno se&nbsp;stalo ustaveným řádem a&nbsp;přirozeným uspořádáním věcí, jež po&nbsp;nemnoha týdnech trvání připadalo již jako dávná zvyklost. Nade vše pak jedna ohavná postava začala být všeobecně tak důvěrně známa, jako by&nbsp;ji&nbsp;všichni byli měli před očima od&nbsp;samého stvoření světa&nbsp;– postava řízné ženské, zvané gilotina.</span></p>
          <p class="chunk" data-nb-ref-number="12" data-nb-words="69" data-nb-chars="417"><span class="idea" data-nb-ref-number="12" id="idea12" data-nb-words="69" data-nb-chars="417">Byl to&nbsp;oblíbený námět žertů; byl to&nbsp;nejlepší lék na&nbsp;bolení hlavy; neomylně zabraňovala šedivění vlasů, pleti dávala zvláštní jemnost, byla to&nbsp;národní břitva, holící naprosto hladce, a&nbsp;kdo gilotinu políbil, ten se&nbsp;podíval okénkem a&nbsp;kýchl pak do&nbsp;koše. Byl to&nbsp;znak obrození lidského rodu. Nahradil kříž. Její zdrobnělé podoby nosili lidé na&nbsp;prsou, odkud odepjali kříž; klaněli se&nbsp;jí&nbsp;a&nbsp;věřili v&nbsp;ni tam, kde kříž popírali.</span></p>
          <p class="chunk" data-nb-ref-number="13" data-nb-words="93" data-nb-chars="599"><span class="idea" data-nb-ref-number="13" id="idea13" data-nb-words="93" data-nb-chars="599">Odřízla tolik hlav, že&nbsp;do&nbsp;ruda prosákla krví právě tak jako všechna půda, kterou nejvíc potřísnila. Bylo ji&nbsp;možno rozebrat jako hlavolam pro ďáblovo dítě a&nbsp;bylo ji&nbsp;zas možno sestavit tam, kde jí&nbsp;bylo třeba. Umlčovala výmluvné, srážela mocné, ničila krásu i&nbsp;dobrotu. Dvaadvaceti přátelům vysokého veřejného postavení, jednadvaceti živým a&nbsp;jednomu již mrtvému, srazila jednoho jitra hlavu v&nbsp;stejném počtu minut. Jméno siláka ze&nbsp;Starého Zákona sestoupilo na&nbsp;hlavního jejího obsluhovatele; takto však ozbrojen byl silnější než jeho jmenovec i&nbsp;slepější než on&nbsp;a&nbsp;podvracel sloupy božího chrámu den co&nbsp;den.</span></p>
          <p class="chunk" data-nb-ref-number="14" data-nb-words="200" data-nb-chars="1214"><span class="idea" data-nb-ref-number="14" id="idea14" data-nb-words="200" data-nb-chars="1214">Mezi těmito hrůzami a&nbsp;v&nbsp;myšlenkách, jež se&nbsp;z&nbsp;nich rodily, chodil doktor se&nbsp;vzpřímenou hlavou, důvěřoval ve&nbsp;svou moc, sledoval pečlivě svůj záměr a&nbsp;nezapochyboval, že&nbsp;se&nbsp;mu&nbsp;nakonec Luciina manžela podaří zachránit. Proud událostí se&nbsp;však valil tak mohutně, odnášel čas tak prudce, že&nbsp;zatím co&nbsp;byl doktor stále tak pln ustálené důvěry, strávil již Charles ve&nbsp;vězení rok a&nbsp;tři měsíce. Šílenství revoluce nabylo toho prosince již takové ničivosti, že&nbsp;řeky na&nbsp;jihu byly zataraseny těly těch, kteří byli za&nbsp;noci násilně utopeni, a&nbsp;pod jižním zimním sluncem byli vězňové stříleni v&nbsp;celých řadách a&nbsp;seřazeni v&nbsp;čtverce. Doktor však chodil mezi hrůzami s&nbsp;hlavou vzpřímenou. Bylo za&nbsp;těch dní v&nbsp;Paříži málo lidí známějších než on; a&nbsp;nikdo tu&nbsp;nebyl v&nbsp;podivnějším postavení. Tichý, lidský, nepostradatelný v&nbsp;nemocnici právě tak jako ve&nbsp;vězení, užívaje své lékařské dovednosti mezi vrahy právě tak jako mezi oběťmi, byl to&nbsp;člověk od&nbsp;všech odloučený. Když tak obratně vykonával svůj úkol, lišil se&nbsp;svým vzhledem i&nbsp;svým příběhem vězně v&nbsp;Bastile od&nbsp;všech ostatních lidí. Nepodezřívali ho, nebyl vyslýchán, jako by&nbsp;byl vskutku býval vzkříšen k&nbsp;novému životu tehdy před osmnácti lety nebo jako by&nbsp;to&nbsp;byl duch, chodící mezi smrtelníky.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribeh_dvou_mest_042.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>