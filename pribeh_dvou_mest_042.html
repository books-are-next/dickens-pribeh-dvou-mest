<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola pátá Řezač dříví">
    <meta name="apple-mobile-web-app-capable" content="yes">
    <title>Kapitola pátá Řezač dříví</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Charles Dickens: Příběh dvou měst">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Příběh dvou měst">
    <meta property="og:title" content="Příběh dvou měst">
    <meta property="og:type" content="book">
    <meta property="og:book:author" content="Charles Dickens">
    <meta property="twitter:title" content="Charles Dickens: Příběh dvou měst">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pribeh_dvou_mest_041.html">
    <link rel="next" href="./pribeh_dvou_mest_043.html">
    <meta name="nb-order" content="38">
    <link rel="self" href="pribeh_dvou_mest_042.html">
    <meta name="nb-identifier" content="dickens-pribeh-dvou-mest-4ba2055">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2067" data-nb-chars="11936">
    <nav role="doc-toc">
      <ul class="plain section">
        <li><a href="pribeh_dvou_mest_005.html">KNIHA PRVNÍ VRÁCEN ŽIVOTU</a>
          <ul class="plain">
            <li><a href="pribeh_dvou_mest_006.html">Kapitola první Doba</a></li>
            <li><a href="pribeh_dvou_mest_007.html">Kapitola druhá Dostavník</a></li>
            <li><a href="pribeh_dvou_mest_008.html">Kapitola třetí Noční stíny</a></li>
            <li><a href="pribeh_dvou_mest_009.html">Kapitola čtvrtá Příprava</a></li>
            <li><a href="pribeh_dvou_mest_010.html">Kapitola pátá Vinárna</a></li>
            <li><a href="pribeh_dvou_mest_011.html">Kapitola šestá Obuvník</a></li>
          </ul>
        </li>
        <li><a href="pribeh_dvou_mest_012.html">KNIHA DRUHÁ ZLATÁ NIT</a>
          <ul class="plain">
            <li><a href="pribeh_dvou_mest_013.html">Kapitola první O pět let později</a></li>
            <li><a href="pribeh_dvou_mest_014.html">Kapitola druhá Podívaná</a></li>
            <li><a href="pribeh_dvou_mest_015.html">Kapitola třetí Zklamání</a></li>
            <li><a href="pribeh_dvou_mest_016.html">Kapitola čtvrtá Blahopřání</a></li>
            <li><a href="pribeh_dvou_mest_017.html">Kapitola pátá Muž pro všechno</a></li>
            <li><a href="pribeh_dvou_mest_018.html">Kapitola šestá Stovky lidí</a></li>
            <li><a href="pribeh_dvou_mest_019.html">Kapitola sedmá Milostivý pán v městě</a></li>
            <li><a href="pribeh_dvou_mest_020.html">Kapitola osmá Milostivý pán na venkově</a></li>
            <li><a href="pribeh_dvou_mest_021.html">Kapitola devátá Gorgonina hlava</a></li>
            <li><a href="pribeh_dvou_mest_022.html">Kapitola desátá Dva sliby</a></li>
            <li><a href="pribeh_dvou_mest_023.html">Kapitola jedenáctá Protějšek</a></li>
            <li><a href="pribeh_dvou_mest_024.html">Kapitola dvanáctá Jemný člověk</a></li>
            <li><a href="pribeh_dvou_mest_025.html">Kapitola třináctá Člověk bez jemnosti</a></li>
            <li><a href="pribeh_dvou_mest_026.html">Kapitola čtrnáctá Počestný obchodník</a></li>
            <li><a href="pribeh_dvou_mest_027.html">Kapitola patnáctá Pletení</a></li>
            <li><a href="pribeh_dvou_mest_028.html">Kapitola šestnáctá Ještě pletení</a></li>
            <li><a href="pribeh_dvou_mest_029.html">Kapitola sedmnáctá Jedna noc</a></li>
            <li><a href="pribeh_dvou_mest_030.html">Kapitola osmnáctá Devět dní</a></li>
            <li><a href="pribeh_dvou_mest_031.html">Kapitola devatenáctá Mínění</a></li>
            <li><a href="pribeh_dvou_mest_032.html">Kapitola dvacátá Obhajoba</a></li>
            <li><a href="pribeh_dvou_mest_033.html">Kapitola dvacátá první Ozvěny kroků</a></li>
            <li><a href="pribeh_dvou_mest_034.html">Kapitola dvacátá druhá Bouře trvá</a></li>
            <li><a href="pribeh_dvou_mest_035.html">Kapitola dvacátá třetí Požár mohutní</a></li>
            <li><a href="pribeh_dvou_mest_036.html">Kapitola dvacátá čtvrtá Magnetová hora přitahuje</a></li>
          </ul>
        </li>
        <li><a href="pribeh_dvou_mest_037.html">KNIHA TŘETÍ TUDY ŠLA BOUŘE</a>
          <ul class="plain">
            <li><a href="pribeh_dvou_mest_038.html">Kapitola první Tajná záležitost</a></li>
            <li><a href="pribeh_dvou_mest_039.html">Kapitola druhá Brus</a></li>
            <li><a href="pribeh_dvou_mest_040.html">Kapitola třetí Stín</a></li>
            <li><a href="pribeh_dvou_mest_041.html">Kapitola čtvrtá Klid za bouře</a></li>
            <li><a href="pribeh_dvou_mest_042.html">Kapitola pátá Řezač dříví</a></li>
            <li><a href="pribeh_dvou_mest_043.html">Kapitola šestá Vítězství</a></li>
            <li><a href="pribeh_dvou_mest_044.html">Kapitola sedmá Zaklepání na dveře</a></li>
            <li><a href="pribeh_dvou_mest_045.html">Kapitola osmá Karty v rukou</a></li>
            <li><a href="pribeh_dvou_mest_046.html">Kapitola devátá Hra dohrána</a></li>
            <li><a href="pribeh_dvou_mest_047.html">Kapitola desátá Podstata stínu</a></li>
            <li><a href="pribeh_dvou_mest_048.html">Kapitola jedenáctá Soumrak</a></li>
            <li><a href="pribeh_dvou_mest_049.html">Kapitola dvanáctá Tma</a></li>
            <li><a href="pribeh_dvou_mest_050.html">Kapitola třináctá Padesát dva</a></li>
            <li><a href="pribeh_dvou_mest_051.html">Kapitola čtrnáctá Pletení skončeno</a></li>
            <li><a href="pribeh_dvou_mest_052.html">Kapitola patnáctá Kroky doznívají navždy</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribeh_dvou_mest_041.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="25"><span class="idea" data-nb-ref-number="1" id="idea1" data-nb-words="4" data-nb-chars="25">Kapitola pátá Řezač dříví</span></h1>
        <section>
          <p class="chunk" data-nb-ref-number="2" data-nb-words="96" data-nb-chars="612"><span class="idea" data-nb-ref-number="2" id="idea2" data-nb-words="96" data-nb-chars="612">Rok a&nbsp;tři měsíce. Po&nbsp;celý ten čas nebyla si&nbsp;Lucie nikdy od&nbsp;hodiny k&nbsp;hodině jista, zda příštího dne gilotina nezbaví jejího manžela hlavy. Den co&nbsp;den těžce drkotaly kamennými ulicemi popravčí káry, naplněné odsouzenci. Krásné dívky, sličné ženy vlasů hnědých, černých i&nbsp;s&nbsp;šedinami, mladíci, muži urostlí i&nbsp;staří, šlechtici i&nbsp;venkované, a&nbsp;všichni byli rudým vínem pro gilotinu, všichni byli denně vyváděni na&nbsp;světlo z&nbsp;temných sklepů odporných věznic a&nbsp;dopravováni ulicemi, aby uhasili její palčivou žízeň. Volnost, rovnost, bratrství nebo smrt; z&nbsp;toho všeho bylo možno nejsnadněji rozdávat to&nbsp;poslední, ó&nbsp;gilotino!</span></p>
          <p class="chunk" data-nb-ref-number="3" data-nb-words="72" data-nb-chars="400"><span class="idea" data-nb-ref-number="3" id="idea3" data-nb-words="72" data-nb-chars="400">Kdyby byly náhlost neštěstí i&nbsp;vířivý spěch času doktorovu dceru tak ohromily, že&nbsp;by&nbsp;očekávala výsledek v&nbsp;lenivém zoufalství, bylo by&nbsp;se&nbsp;s&nbsp;ní dálo totéž, co&nbsp;s&nbsp;mnoha lidmi té&nbsp;doby. Ale od&nbsp;chvíle, kdy si&nbsp;v&nbsp;podkroví v&nbsp;čtvrti Saint Antoine přitiskla tu&nbsp;šedivou hlavu na&nbsp;mladá ňadra, plnila věrně svoje povinnosti. A&nbsp;plnila je&nbsp;ještě věrněji v&nbsp;době zkoušek, jak to&nbsp;vždy budou plnit lidé tiše oddaní a&nbsp;dobří.</span></p>
          <p class="chunk" data-nb-ref-number="4" data-nb-words="109" data-nb-chars="647"><span class="idea" data-nb-ref-number="4" id="idea4" data-nb-words="109" data-nb-chars="647">Jakmile se&nbsp;usídlili v&nbsp;novém bydlišti a&nbsp;jakmile její otec začal pravidelně chodit za&nbsp;svým zaměstnáním, uspořádala malou domácnost přesně tak, jako by&nbsp;byl její manžel v&nbsp;ní přítomen. Všechno mělo svoje určené místo a&nbsp;svůj určený čas. Vyučovala malou Lucii právě tak, jako by&nbsp;byli všichni pospolu v&nbsp;svém anglickém domově. Drobné úskoky, jimiž se&nbsp;sama klamala, aby se&nbsp;zdálo, že&nbsp;se&nbsp;už&nbsp;brzy shledají&nbsp;– drobné přípravy pro jeho brzký návrat, chystání křesla pro něj i&nbsp;jeho knih&nbsp;– hluboké večerní modlitby zvláště za&nbsp;jednoho drahého vězně mezi mnoha nešťastnými dušemi ve&nbsp;vězeních a&nbsp;ve stínu smrti&nbsp;– to&nbsp;byly takřka jediné zřejmé útěchy její sklíčené mysli.</span></p>
          <p class="chunk" data-nb-ref-number="5" data-nb-words="106" data-nb-chars="602"><span class="idea" data-nb-ref-number="5" id="idea5" data-nb-words="106" data-nb-chars="602">Vnějškem se&nbsp;příliš nezměnila. Prosté černé šaty, podobné takřka smutečním, jež nosila a&nbsp;jež nosilo i&nbsp;její dítě, byly právě tak úhledné a&nbsp;úpravné jako veselejší šaty za&nbsp;šťastných dní. Pobledla a&nbsp;onen dávný soustředěný výraz byl teď na&nbsp;její tváři stále, nikoli jen příležitostně; jinak zůstala velmi krásná a&nbsp;příjemná na&nbsp;pohled. Když někdy večer líbala otce na&nbsp;dobrou noc, propukal v&nbsp;ní žal, který celý den potlačovala, a&nbsp;říkala mu&nbsp;pak, že&nbsp;může na&nbsp;celém světě spoléhat jen na&nbsp;něj. Vždy jí&nbsp;s&nbsp;rozhodností odpovídal: „Nemůže se&nbsp;mu&nbsp;nic stát, aniž se&nbsp;o&nbsp;tom dovím, a&nbsp;jsem si&nbsp;jist, Lucie, že&nbsp;ho&nbsp;mohu zachránit.“</span></p>
          <p class="chunk" data-nb-ref-number="6" data-nb-words="16" data-nb-chars="101"><span class="idea" data-nb-ref-number="6" id="idea6" data-nb-words="16" data-nb-chars="101">Neuplynulo ještě mnoho týdnů jejich změněného života, když otec jednoho večera přišel domů a&nbsp;řekl jí:</span></p>
          <p class="chunk" data-nb-ref-number="7" data-nb-words="77" data-nb-chars="419"><span class="idea" data-nb-ref-number="7" id="idea7" data-nb-words="77" data-nb-chars="419">„Moje drahá, ve&nbsp;vězení je&nbsp;vysoko ve&nbsp;zdi okno, k&nbsp;němuž se&nbsp;Charles může občas ve&nbsp;tři hodiny odpoledne přiblížit. Jestliže se&nbsp;k&nbsp;němu přiblíží&nbsp;– což závisí na&nbsp;mnoha nejistých náhodách&nbsp;– myslí si, že&nbsp;by&nbsp;tě&nbsp;mohl spatřit dole na&nbsp;ulici, kdyby ses tam postavila na&nbsp;určité místo, které ti&nbsp;mohu ukázat. Ty&nbsp;však ho, ubohé dítě, nebudeš moci spatřit, a&nbsp;kdybys i&nbsp;mohla, bylo by&nbsp;pro tebe nebezpečné dávat nějaké znamení, že&nbsp;ho&nbsp;vidíš.“</span></p>
          <p class="chunk" data-nb-ref-number="8" data-nb-words="13" data-nb-chars="60"><span class="idea" data-nb-ref-number="8" id="idea8" data-nb-words="13" data-nb-chars="60">„Ach, ukaž mi&nbsp;to&nbsp;místo, otče, a&nbsp;budu tam chodit den co&nbsp;den.“</span></p>
          <p class="chunk" data-nb-ref-number="9" data-nb-words="47" data-nb-chars="286"><span class="idea" data-nb-ref-number="9" id="idea9" data-nb-words="47" data-nb-chars="286">Od&nbsp;té&nbsp;doby tam za&nbsp;každého počasí denně čekávala dvě hodiny. Jakmile hodiny udeřily druhou, již tam byla, a&nbsp;ve čtyři zas odevzdaně odcházela. Když nebylo příliš sychravo a&nbsp;nevlídno, aby mohla vzít dítě s&nbsp;sebou, chodily tam společně; jindy chodívala sama; nevynechala však ani jediný den.</span></p>
          <p class="chunk" data-nb-ref-number="10" data-nb-words="36" data-nb-chars="190"><span class="idea" data-nb-ref-number="10" id="idea10" data-nb-words="36" data-nb-chars="190">Bylo to&nbsp;temné a&nbsp;špinavé nároží točité uličky. Na&nbsp;tomto jejím konci měl svou kůlnu muž, rozřezávající dřevo v&nbsp;polena na&nbsp;pálení; jinak tu&nbsp;byly jen holé zdi. Když tu&nbsp;byla po&nbsp;třetí, všiml si&nbsp;jí.</span></p>
          <p class="chunk" data-nb-ref-number="11" data-nb-words="3" data-nb-chars="21"><span class="idea" data-nb-ref-number="11" id="idea11" data-nb-words="3" data-nb-chars="21">„Dobrý den, občanko.“</span></p>
          <p class="chunk" data-nb-ref-number="12" data-nb-words="3" data-nb-chars="20"><span class="idea" data-nb-ref-number="12" id="idea12" data-nb-words="3" data-nb-chars="20">„Dobrý den, občane.“</span></p>
          <p class="chunk" data-nb-ref-number="13" data-nb-words="23" data-nb-chars="155"><span class="idea" data-nb-ref-number="13" id="idea13" data-nb-words="23" data-nb-chars="155">Tento způsob oslovování byl nyní předepsán dekretem. Před časem jej dobrovolně mezi sebou zavedli horlivější vlastenci; nyní to&nbsp;však byl pro každého zákon.</span></p>
          <p class="chunk" data-nb-ref-number="14" data-nb-words="5" data-nb-chars="28"><span class="idea" data-nb-ref-number="14" id="idea14" data-nb-words="5" data-nb-chars="28">„Zas už&nbsp;jste tady, občanko?“</span></p>
          <p class="chunk" data-nb-ref-number="15" data-nb-words="3" data-nb-chars="21"><span class="idea" data-nb-ref-number="15" id="idea15" data-nb-words="3" data-nb-chars="21">„Jak vidíte, občane.“</span></p>
          <p class="chunk" data-nb-ref-number="16" data-nb-words="33" data-nb-chars="189"><span class="idea" data-nb-ref-number="16" id="idea16" data-nb-words="33" data-nb-chars="189">Řezač, drobný muž s&nbsp;nadbytkem posunků (byl kdysi cestářem), vrhl pohled na&nbsp;vězení, ukázal na&nbsp;ně, dal si&nbsp;všech deset prstů před tvář, aby tak předvedl mříže, a&nbsp;jal se&nbsp;jimi žertovně nahlížet.</span></p>
          <p class="chunk" data-nb-ref-number="17" data-nb-words="11" data-nb-chars="56"><span class="idea" data-nb-ref-number="17" id="idea17" data-nb-words="11" data-nb-chars="56">„Ale do&nbsp;toho mi&nbsp;nic není,“ pravil. A&nbsp;odešel řezat dříví.</span></p>
          <p class="chunk" data-nb-ref-number="18" data-nb-words="11" data-nb-chars="62"><span class="idea" data-nb-ref-number="18" id="idea18" data-nb-words="11" data-nb-chars="62">Příštího dne ji&nbsp;už&nbsp;vyhlížel a&nbsp;oslovil ji, jakmile se&nbsp;objevila.</span></p>
          <p class="chunk" data-nb-ref-number="19" data-nb-words="6" data-nb-chars="35"><span class="idea" data-nb-ref-number="19" id="idea19" data-nb-words="6" data-nb-chars="35">„Jakže? Zas už&nbsp;jste tady, občanko?“</span></p>
          <p class="chunk" data-nb-ref-number="20" data-nb-words="2" data-nb-chars="14"><span class="idea" data-nb-ref-number="20" id="idea20" data-nb-words="2" data-nb-chars="14">„Ano, občane.“</span></p>
          <p class="chunk" data-nb-ref-number="21" data-nb-words="11" data-nb-chars="60"><span class="idea" data-nb-ref-number="21" id="idea21" data-nb-words="11" data-nb-chars="60">„Ach! I&nbsp;s&nbsp;dítětem! Je&nbsp;to&nbsp;tvoje matka, viď, maličká občanko?“</span></p>
          <p class="chunk" data-nb-ref-number="22" data-nb-words="11" data-nb-chars="64"><span class="idea" data-nb-ref-number="22" id="idea22" data-nb-words="11" data-nb-chars="64">„Mám říci ano, maminko?“ zašeptala malá Lucie, tisknouc se&nbsp;k&nbsp;ní.</span></p>
          <p class="chunk" data-nb-ref-number="23" data-nb-words="2" data-nb-chars="15"><span class="idea" data-nb-ref-number="23" id="idea23" data-nb-words="2" data-nb-chars="15">„Ano, miláčku.“</span></p>
          <p class="chunk" data-nb-ref-number="24" data-nb-words="2" data-nb-chars="14"><span class="idea" data-nb-ref-number="24" id="idea24" data-nb-words="2" data-nb-chars="14">„Ano, občane.“</span></p>
          <p class="chunk" data-nb-ref-number="25" data-nb-words="32" data-nb-chars="157"><span class="idea" data-nb-ref-number="25" id="idea25" data-nb-words="32" data-nb-chars="157">„Ach! Ale do&nbsp;toho mi&nbsp;nic není. Musím si&nbsp;hledět práce. Jen se&nbsp;podívejte na&nbsp;mou pilu! Říkám jí&nbsp;moje malá gilotinka. La, la, la; la, la, la! A&nbsp;hlava bude dole!“</span></p>
          <p class="chunk" data-nb-ref-number="26" data-nb-words="11" data-nb-chars="54"><span class="idea" data-nb-ref-number="26" id="idea26" data-nb-words="11" data-nb-chars="54">Zatím co&nbsp;tak mluvil, poleno spadlo a&nbsp;hodil je&nbsp;do&nbsp;koše.</span></p>
          <p class="chunk" data-nb-ref-number="27" data-nb-words="39" data-nb-chars="203"><span class="idea" data-nb-ref-number="27" id="idea27" data-nb-words="39" data-nb-chars="203">„Sám sebe nazývám Samsonem od&nbsp;gilotiny na&nbsp;palivové dříví. Jen se&nbsp;podívejte! Tram, tam, tam; tram, tam, tam! A&nbsp;už má&nbsp;hlavu dole! A&nbsp;teď děťátko. Fik, fik, šmik, šmik! A&nbsp;už má&nbsp;i&nbsp;to hlavu dole. Celá rodina!“</span></p>
          <p class="chunk" data-nb-ref-number="28" data-nb-words="47" data-nb-chars="270"><span class="idea" data-nb-ref-number="28" id="idea28" data-nb-words="47" data-nb-chars="270">Když ještě dvě další polena odhodil do&nbsp;koše, Lucie se&nbsp;vždy zachvěla, ale pokud tu&nbsp;řezač pracoval, nebylo možno sem přicházet a&nbsp;vyhnout se&nbsp;jeho pohledu. Aby si&nbsp;tedy získala jeho dobrou vůli, vždy s&nbsp;ním sama první začínala hovořit a&nbsp;dávala mu&nbsp;spropitné, jež bral pohotově.</span></p>
          <p class="chunk" data-nb-ref-number="29" data-nb-words="62" data-nb-chars="345"><span class="idea" data-nb-ref-number="29" id="idea29" data-nb-words="62" data-nb-chars="345">Byl to&nbsp;člověk zvědavý, a&nbsp;když na&nbsp;něj někdy zcela zapomněla, hledíc vzhůru ke&nbsp;střeše a&nbsp;mřížím vězení, pozdvihujíc srdce tam nahoru k&nbsp;svému manželovi, tu&nbsp;se&nbsp;někdy vzpamatovávala a&nbsp;zastihovala ho, jak na&nbsp;ni&nbsp;hledí, opíraje se&nbsp;kolenem o&nbsp;svou lavici a&nbsp;ustávaje v&nbsp;řezání. „Ale do&nbsp;toho mi&nbsp;nic není!“ říkával pak obyčejně a&nbsp;rychle se&nbsp;zas dával do&nbsp;řezání.</span></p>
          <p class="chunk" data-nb-ref-number="30" data-nb-words="113" data-nb-chars="595"><span class="idea" data-nb-ref-number="30" id="idea30" data-nb-words="113" data-nb-chars="595">Za&nbsp;každého počasí, v&nbsp;zimním sněhu a&nbsp;mrazu, za&nbsp;ostrých jarních větrů, za&nbsp;horkého slunečního úpalu v&nbsp;létě, v&nbsp;podzimních deštích a&nbsp;opět v&nbsp;zimním sněhu a&nbsp;mrazu, trávila Lucie den co&nbsp;den na&nbsp;tom místě dvě hodiny; a&nbsp;odcházejíc odtud, den co&nbsp;den líbala zdi vězení. Manžel ji&nbsp;vídal (dověděla se&nbsp;to&nbsp;od&nbsp;otce) asi tak jednou za&nbsp;pět nebo za&nbsp;šest dní; někdy ji&nbsp;viděl i&nbsp;dvakrát nebo třikrát za&nbsp;sebou; a&nbsp;někdy ji&nbsp;zas po&nbsp;celý týden nebo po&nbsp;celých čtrnáct dní ani nezahlédl. Stačilo však, že&nbsp;ji&nbsp;mohl vidět a&nbsp;vskutku vídal, když náhoda dopřála, a&nbsp;pro tuto možnost by&nbsp;tam byla prostála po&nbsp;celý týden třeba celé dny.</span></p>
          <p class="chunk" data-nb-ref-number="31" data-nb-words="80" data-nb-chars="528"><span class="idea" data-nb-ref-number="31" id="idea31" data-nb-words="80" data-nb-chars="528">Zatím co&nbsp;se&nbsp;takto zaměstnávala, nastal měsíc prosinec, a&nbsp;její otec stále ještě chodil mezi hrůzami s&nbsp;hlavou vzpřímenou. Za&nbsp;kteréhosi odpoledne, kdy lehce sněžilo, přišla zas na&nbsp;obvyklé nároží. Byl to&nbsp;den jakýchsi divoce radostných oslav. Když kráčela na&nbsp;to&nbsp;místo, viděla domy ozdobeny malými píkami, na&nbsp;nichž byly navěšeny rudé čapky nebo též trojbarevné stužky; a&nbsp;některé domy byly ozdobeny obvyklým nápisem (s oblibou jej malovali v&nbsp;trojbarevném písmu): Republika jednotná a&nbsp;nedělitelná. Volnost, rovnost, bratrství nebo smrt!</span></p>
          <p class="chunk" data-nb-ref-number="32" data-nb-words="92" data-nb-chars="506"><span class="idea" data-nb-ref-number="32" id="idea32" data-nb-words="92" data-nb-chars="506">Ubohá řezačova kůlna byla tak malá, že&nbsp;celý její povrch poskytoval jen velmi málo místa pro tento nápis. Ale sehnal si&nbsp;někoho, kdo mu&nbsp;to&nbsp;tam namaloval a&nbsp;kdo tam ‚smrť natěsnal s&nbsp;obtíží až&nbsp;nepřístojnou. Na&nbsp;střechu kůlny zasadil píku a&nbsp;čapku, jak to&nbsp;každý dobrý občan musel udělat, a&nbsp;v&nbsp;okně vystavil svou pilu s&nbsp;nápisem „Malá svatá Gilotina“&nbsp;– neboť mocná řízná ženská byla v&nbsp;té době již všeobecně kanonizována. Dílna byla zavřena a&nbsp;nebyl tu, což byla pro Lucii veliká úleva a&nbsp;znamenalo to, že&nbsp;zde bude sama.</span></p>
          <p class="chunk" data-nb-ref-number="33" data-nb-words="361" data-nb-chars="2073"><span class="idea" data-nb-ref-number="33" id="idea33" data-nb-words="361" data-nb-chars="2073">Nebyl však daleko, neboť za&nbsp;okamžik uslyšela znepokojivý hluk a&nbsp;křik, jenž se&nbsp;blížil a&nbsp;probudil v&nbsp;ní strach. Po&nbsp;chvilce se&nbsp;přihnal kolem rohu vězeňské zdi dav lidí, v&nbsp;jehož středu kráčel řezač ruku v&nbsp;ruce s&nbsp;Mstitelkou. Nemohlo to&nbsp;být méně než pět set lidí a&nbsp;tančili jako pět tisíc démonů. Jiné hudby než jejich zpěvu nebylo. Tančili k&nbsp;oblíbené revoluční písni, jež měla rytmus tak divoký, že&nbsp;se&nbsp;to&nbsp;podobalo jednohlasnému skřípavému cvakání zubů. Tančili tu&nbsp;spolu muži a&nbsp;ženy, tančily ženy s&nbsp;ženami a&nbsp;tančili muži s&nbsp;muži, jak jen je&nbsp;náhoda svedla dohromady. Zprvu to&nbsp;byl jen bouřlivý příval hrubých červených čapek a&nbsp;hrubých vlněných hadrů; když však zcela naplnili ulici a&nbsp;přestali poblíž Lucie tančit, dali se&nbsp;náhle znovu do&nbsp;tance a&nbsp;byl to&nbsp;příšerný tanec, jako by&nbsp;na&nbsp;ně&nbsp;bylo padlo třeštivé šílenství. Vrhali se&nbsp;vpřed a&nbsp;zas vzad, plácali jeden druhého do&nbsp;rukou, chytali se&nbsp;navzájem za&nbsp;hlavy, otáčeli se&nbsp;na&nbsp;místě sami, spojovali se&nbsp;jeden s&nbsp;druhým a&nbsp;otáčeli se&nbsp;v&nbsp;dvojicích, až&nbsp;mnozí z&nbsp;nich padali. Když tak leželi na&nbsp;zemi, ostatní se&nbsp;chytili za&nbsp;ruce a&nbsp;točili se&nbsp;kolem nich; pak se&nbsp;kruh roztrhl, v&nbsp;oddělených kruzích po&nbsp;dvou nebo po&nbsp;čtyřech se&nbsp;točili dál, až&nbsp;se&nbsp;náhle všichni zarazili a&nbsp;začali znovu, bili do&nbsp;sebe, chytali a&nbsp;trhali jeden druhého, točili se&nbsp;zas obráceně a&nbsp;všichni se&nbsp;tak rozvířili v&nbsp;opačném směru. Pak znovu náhle ustali, oddechli si, dali se&nbsp;opět do&nbsp;zpěvu, utvořili řady přes celou šíři ulice a&nbsp;s&nbsp;hlavami dolů sehnutými, s&nbsp;rukama vysoko vzepjatýma s&nbsp;pokřikem odlétli. Žádná bitva nemohla být ani zpola tak hrozná jako tento tanec. Byla to&nbsp;zábava tak zřejmě zvrhlá&nbsp;– něco kdysi nevinného, vydaného nyní na&nbsp;pospas ďáblu&nbsp;– zdravá kratochvíle, proměněná v&nbsp;prostředek, jenž vléval hněv do&nbsp;krve, mátl smysly a&nbsp;zatvrzoval srdce. Jestliže tu&nbsp;přece jen bylo vidět nějaký půvab, bylo to&nbsp;tím ohavnější, neboť se&nbsp;ukazovalo, jak byly zkomoleny a&nbsp;jak se&nbsp;zvrhly všechny věci od&nbsp;přirozenosti dobré. Dívčí ňadra k&nbsp;tomuto tanci obnažená, krásná, takřka ještě dětská hlava takto třeštící, něžná nožka, cupitající v&nbsp;tomto hnisu z&nbsp;krve a&nbsp;špíny, to&nbsp;byly obrazy této rozrušené doby.</span></p>
          <p class="chunk" data-nb-ref-number="34" data-nb-words="34" data-nb-chars="191"><span class="idea" data-nb-ref-number="34" id="idea34" data-nb-words="34" data-nb-chars="191">Taková byla karmaňola. Když pominula a&nbsp;zanechala tu&nbsp;poděšenou a&nbsp;poplašenou Lucii v&nbsp;dveřích řezačova domku, sníh padal tiše dál jako peří a&nbsp;uléhal bílý a&nbsp;něžný, jako by&nbsp;se&nbsp;tu&nbsp;nic nebylo stalo.</span></p>
          <p class="chunk" data-nb-ref-number="35" data-nb-words="22" data-nb-chars="124"><span class="idea" data-nb-ref-number="35" id="idea35" data-nb-words="22" data-nb-chars="124">„Ach, otče!“ neboť stál před ní, když zvedla oči, jež si&nbsp;byla na&nbsp;okamžik zakryla rukama. „Jaká to&nbsp;byla krutá, zlá podívaná.“</span></p>
          <p class="chunk" data-nb-ref-number="36" data-nb-words="16" data-nb-chars="86"><span class="idea" data-nb-ref-number="36" id="idea36" data-nb-words="16" data-nb-chars="86">„Vím, drahá, vím. Viděl jsem to&nbsp;už&nbsp;mnohokrát. Neděs se! Nikdo z&nbsp;nich by&nbsp;ti&nbsp;neublížil.“</span></p>
          <p class="chunk" data-nb-ref-number="37" data-nb-words="21" data-nb-chars="101"><span class="idea" data-nb-ref-number="37" id="idea37" data-nb-words="21" data-nb-chars="101">„O&nbsp;sebe se&nbsp;neděsím, otče. Když však pomyslím na&nbsp;manžela a&nbsp;na to, že&nbsp;je&nbsp;vydán na&nbsp;milost těmto lidem –“</span></p>
          <p class="chunk" data-nb-ref-number="38" data-nb-words="42" data-nb-chars="217"><span class="idea" data-nb-ref-number="38" id="idea38" data-nb-words="42" data-nb-chars="217">„Už velmi brzy ho&nbsp;vyprostíme z&nbsp;rukou těchto lidí. Rozloučil jsem se&nbsp;s&nbsp;ním, když právě stoupal k&nbsp;oknu, a&nbsp;přišel jsem ti&nbsp;to&nbsp;říci. Není tu&nbsp;nikoho, kdo by&nbsp;tě&nbsp;mohl vidět. Můžeš mu&nbsp;tam k&nbsp;té nejvyšší stříšce poslat polibek.“</span></p>
          <p class="chunk" data-nb-ref-number="39" data-nb-words="10" data-nb-chars="52"><span class="idea" data-nb-ref-number="39" id="idea39" data-nb-words="10" data-nb-chars="52">„Už posílám, otče, a&nbsp;posílám s&nbsp;ním celou svou duši!“</span></p>
          <p class="chunk" data-nb-ref-number="40" data-nb-words="4" data-nb-chars="23"><span class="idea" data-nb-ref-number="40" id="idea40" data-nb-words="4" data-nb-chars="23">„Nevidíš ho, má&nbsp;ubohá?“</span></p>
          <p class="chunk" data-nb-ref-number="41" data-nb-words="13" data-nb-chars="93"><span class="idea" data-nb-ref-number="41" id="idea41" data-nb-words="13" data-nb-chars="93">„Ne, otče,“ pravila Lucie, toužebně hledíc vzhůru a&nbsp;plačíc, když posílala polibek, „nevidím.“</span></p>
          <p class="chunk" data-nb-ref-number="42" data-nb-words="29" data-nb-chars="181"><span class="idea" data-nb-ref-number="42" id="idea42" data-nb-words="29" data-nb-chars="181">Kroky ve&nbsp;sněhu. Paní Defargeová. „Zdravím vás, občanko,“ pravil doktor. „Buďte zdráv, občane.“ Řekla to&nbsp;kráčejíc dál. Nic víc. A&nbsp;paní Defargeová zmizela zas jako stín na&nbsp;bílé cestě.</span></p>
          <p class="chunk" data-nb-ref-number="43" data-nb-words="32" data-nb-chars="186"><span class="idea" data-nb-ref-number="43" id="idea43" data-nb-words="32" data-nb-chars="186">„Podej mi&nbsp;ruku, drahá. Odejdi odtud kvůli němu s&nbsp;výrazem statečnosti a&nbsp;odvahy. Tak to&nbsp;bylo dobře,“ dodal, když odešli z&nbsp;toho místa, „a nebude to&nbsp;nadarmo. Na&nbsp;zítřek je&nbsp;Charles předvolán.“</span></p>
          <p class="chunk" data-nb-ref-number="44" data-nb-words="2" data-nb-chars="12"><span class="idea" data-nb-ref-number="44" id="idea44" data-nb-words="2" data-nb-chars="12">„Na zítřek!“</span></p>
          <p class="chunk" data-nb-ref-number="45" data-nb-words="45" data-nb-chars="274"><span class="idea" data-nb-ref-number="45" id="idea45" data-nb-words="45" data-nb-chars="274">„Nelze ztrácet čas. Jsem dobře připraven, je&nbsp;třeba však vykonat opatření, jež nebylo možno zařídit, pokud nebyl předvolán před tribunál. Dosud mu&nbsp;o&nbsp;tom neřekli, ale vím, že&nbsp;bude na&nbsp;zítřek předvolán a&nbsp;odveden do&nbsp;Conciergerie; včas jsem o&nbsp;tom dostal zprávu. Nebojíš se&nbsp;přece?“</span></p>
          <p class="chunk" data-nb-ref-number="46" data-nb-words="5" data-nb-chars="37"><span class="idea" data-nb-ref-number="46" id="idea46" data-nb-words="5" data-nb-chars="37">Stěží odpověděla: „Spoléhám na&nbsp;tebe.“</span></p>
          <p class="chunk" data-nb-ref-number="47" data-nb-words="30" data-nb-chars="182"><span class="idea" data-nb-ref-number="47" id="idea47" data-nb-words="30" data-nb-chars="182">„Ve všem se&nbsp;spolehni. Tvoje neklidné napětí je&nbsp;takřka už&nbsp;u&nbsp;konce, moje drahá; za&nbsp;několik hodin ti&nbsp;bude vrácen; poskytl jsem mu&nbsp;veškerou možnou ochranu. Musím nyní navštívit Lorryho.“</span></p>
          <p class="chunk" data-nb-ref-number="48" data-nb-words="30" data-nb-chars="178"><span class="idea" data-nb-ref-number="48" id="idea48" data-nb-words="30" data-nb-chars="178">Zastavil se. V&nbsp;doslechu se&nbsp;ozvalo těžké drkotání kol. Až&nbsp;příliš dobře oba věděli, co&nbsp;to&nbsp;znamená. Jedna. Dvě. Tři. Tři těžké káry s&nbsp;hrozným nákladem odjížděly po&nbsp;utišujícím sněhu.</span></p>
          <p class="chunk" data-nb-ref-number="49" data-nb-words="9" data-nb-chars="60"><span class="idea" data-nb-ref-number="49" id="idea49" data-nb-words="9" data-nb-chars="60">„Musím navštívit Lorryho,“ opakoval doktor a&nbsp;vedl ji&nbsp;jinudy.</span></p>
          <p class="chunk" data-nb-ref-number="50" data-nb-words="61" data-nb-chars="363"><span class="idea" data-nb-ref-number="50" id="idea50" data-nb-words="61" data-nb-chars="363">Oddaný starý pán byl dosud na&nbsp;místě, jež mu&nbsp;bylo svěřeno; ani na&nbsp;chvíli je&nbsp;neopustil. Často jej vyslýchali a&nbsp;často prohlíželi jeho účetní knihy, když šlo o&nbsp;zabavování a&nbsp;znárodňování majetku. Co&nbsp;mohl majitelům zachránit, to&nbsp;zachránil. Nebylo na&nbsp;světě člověka, jenž by&nbsp;lépe a&nbsp;pevněji uměl bránit, co&nbsp;bylo svěřeno Tellsonově bance, a&nbsp;jenž by&nbsp;si&nbsp;přitom zachoval klid.</span></p>
          <p class="chunk" data-nb-ref-number="51" data-nb-words="51" data-nb-chars="338"><span class="idea" data-nb-ref-number="51" id="idea51" data-nb-words="51" data-nb-chars="338">Temně narudlá a&nbsp;nažloutlá obloha a&nbsp;mlha, stoupající ze&nbsp;Seiny, ohlašovaly příchod noci. Když došli k&nbsp;bance, bylo již takřka tma. Mohutná budova milostivého pána byla zcela zpustlá a&nbsp;opuštěná. Nad hromadou prachu a&nbsp;popela na&nbsp;nádvoří bylo vidět nápis: Národní majetek. Republika jednotná a&nbsp;nedělitelná. Volnost, rovnost, bratrství nebo smrt!</span></p>
          <p class="chunk" data-nb-ref-number="52" data-nb-words="72" data-nb-chars="411"><span class="idea" data-nb-ref-number="52" id="idea52" data-nb-words="72" data-nb-chars="411">Kdo jen to&nbsp;byl u&nbsp;pana Lorryho&nbsp;– kdo jen byl majitelem toho jezdeckého kabátu na&nbsp;židli&nbsp;– kterého nesměli spatřit? Kdo to&nbsp;byl, jenž právě nedávno přišel a&nbsp;od něhož pan Lorry vzrušen a&nbsp;překvapen vyběhl z&nbsp;pokoje, aby sevřel svou milovanou do&nbsp;náruče? Komu to&nbsp;pak zopakoval její rozechvělá slova, když pozvedl hlas, a&nbsp;obrátiv hlavu k&nbsp;dveřím, z&nbsp;nichž byl vyšel, pravil: „Odveden do&nbsp;Conciergerie a&nbsp;předvolán na&nbsp;zítřek?“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribeh_dvou_mest_043.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>