<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola šestá Vítězství">
    <meta name="apple-mobile-web-app-capable" content="yes">
    <title>Kapitola šestá Vítězství</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pribeh_dvou_mest_042.html">
    <link rel="next" href="./pribeh_dvou_mest_044.html">
    <meta name="nb-order" content="39">
    <link rel="self" href="pribeh_dvou_mest_043.html">
    <meta name="nb-identifier" content="dickens-pribeh-dvou-mest-c4086ba">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2176" data-nb-chars="13183">
    <nav role="doc-toc">
      <ul class="plain section">
        <li><a href="pribeh_dvou_mest_005.html">KNIHA PRVNÍ VRÁCEN ŽIVOTU</a>
          <ul class="plain">
            <li><a href="pribeh_dvou_mest_006.html">Kapitola první Doba</a></li>
            <li><a href="pribeh_dvou_mest_007.html">Kapitola druhá Dostavník</a></li>
            <li><a href="pribeh_dvou_mest_008.html">Kapitola třetí Noční stíny</a></li>
            <li><a href="pribeh_dvou_mest_009.html">Kapitola čtvrtá Příprava</a></li>
            <li><a href="pribeh_dvou_mest_010.html">Kapitola pátá Vinárna</a></li>
            <li><a href="pribeh_dvou_mest_011.html">Kapitola šestá Obuvník</a></li>
          </ul>
        </li>
        <li><a href="pribeh_dvou_mest_012.html">KNIHA DRUHÁ ZLATÁ NIT</a>
          <ul class="plain">
            <li><a href="pribeh_dvou_mest_013.html">Kapitola první O pět let později</a></li>
            <li><a href="pribeh_dvou_mest_014.html">Kapitola druhá Podívaná</a></li>
            <li><a href="pribeh_dvou_mest_015.html">Kapitola třetí Zklamání</a></li>
            <li><a href="pribeh_dvou_mest_016.html">Kapitola čtvrtá Blahopřání</a></li>
            <li><a href="pribeh_dvou_mest_017.html">Kapitola pátá Muž pro všechno</a></li>
            <li><a href="pribeh_dvou_mest_018.html">Kapitola šestá Stovky lidí</a></li>
            <li><a href="pribeh_dvou_mest_019.html">Kapitola sedmá Milostivý pán v městě</a></li>
            <li><a href="pribeh_dvou_mest_020.html">Kapitola osmá Milostivý pán na venkově</a></li>
            <li><a href="pribeh_dvou_mest_021.html">Kapitola devátá Gorgonina hlava</a></li>
            <li><a href="pribeh_dvou_mest_022.html">Kapitola desátá Dva sliby</a></li>
            <li><a href="pribeh_dvou_mest_023.html">Kapitola jedenáctá Protějšek</a></li>
            <li><a href="pribeh_dvou_mest_024.html">Kapitola dvanáctá Jemný člověk</a></li>
            <li><a href="pribeh_dvou_mest_025.html">Kapitola třináctá Člověk bez jemnosti</a></li>
            <li><a href="pribeh_dvou_mest_026.html">Kapitola čtrnáctá Počestný obchodník</a></li>
            <li><a href="pribeh_dvou_mest_027.html">Kapitola patnáctá Pletení</a></li>
            <li><a href="pribeh_dvou_mest_028.html">Kapitola šestnáctá Ještě pletení</a></li>
            <li><a href="pribeh_dvou_mest_029.html">Kapitola sedmnáctá Jedna noc</a></li>
            <li><a href="pribeh_dvou_mest_030.html">Kapitola osmnáctá Devět dní</a></li>
            <li><a href="pribeh_dvou_mest_031.html">Kapitola devatenáctá Mínění</a></li>
            <li><a href="pribeh_dvou_mest_032.html">Kapitola dvacátá Obhajoba</a></li>
            <li><a href="pribeh_dvou_mest_033.html">Kapitola dvacátá první Ozvěny kroků</a></li>
            <li><a href="pribeh_dvou_mest_034.html">Kapitola dvacátá druhá Bouře trvá</a></li>
            <li><a href="pribeh_dvou_mest_035.html">Kapitola dvacátá třetí Požár mohutní</a></li>
            <li><a href="pribeh_dvou_mest_036.html">Kapitola dvacátá čtvrtá Magnetová hora přitahuje</a></li>
          </ul>
        </li>
        <li><a href="pribeh_dvou_mest_037.html">KNIHA TŘETÍ TUDY ŠLA BOUŘE</a>
          <ul class="plain">
            <li><a href="pribeh_dvou_mest_038.html">Kapitola první Tajná záležitost</a></li>
            <li><a href="pribeh_dvou_mest_039.html">Kapitola druhá Brus</a></li>
            <li><a href="pribeh_dvou_mest_040.html">Kapitola třetí Stín</a></li>
            <li><a href="pribeh_dvou_mest_041.html">Kapitola čtvrtá Klid za bouře</a></li>
            <li><a href="pribeh_dvou_mest_042.html">Kapitola pátá Řezač dříví</a></li>
            <li><a href="pribeh_dvou_mest_043.html">Kapitola šestá Vítězství</a></li>
            <li><a href="pribeh_dvou_mest_044.html">Kapitola sedmá Zaklepání na dveře</a></li>
            <li><a href="pribeh_dvou_mest_045.html">Kapitola osmá Karty v rukou</a></li>
            <li><a href="pribeh_dvou_mest_046.html">Kapitola devátá Hra dohrána</a></li>
            <li><a href="pribeh_dvou_mest_047.html">Kapitola desátá Podstata stínu</a></li>
            <li><a href="pribeh_dvou_mest_048.html">Kapitola jedenáctá Soumrak</a></li>
            <li><a href="pribeh_dvou_mest_049.html">Kapitola dvanáctá Tma</a></li>
            <li><a href="pribeh_dvou_mest_050.html">Kapitola třináctá Padesát dva</a></li>
            <li><a href="pribeh_dvou_mest_051.html">Kapitola čtrnáctá Pletení skončeno</a></li>
            <li><a href="pribeh_dvou_mest_052.html">Kapitola patnáctá Kroky doznívají navždy</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribeh_dvou_mest_042.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="24"><span class="idea" data-nb-ref-number="1" id="idea1" data-nb-words="3" data-nb-chars="24">Kapitola šestá Vítězství</span></h1>
        <section>
          <p class="chunk" data-nb-ref-number="2" data-nb-words="40" data-nb-chars="290"><span class="idea" data-nb-ref-number="2" id="idea2" data-nb-words="40" data-nb-chars="290">Obávaný tribunál pěti soudců, veřejného žalobce a&nbsp;poroty plné rozhodnosti zasedal každý den. Večer co&nbsp;večer vydával seznam předvolaných, který pak žalářníci v&nbsp;různých vězeních předčítali vězňům. Žalářníci obvykle žertovali: „Vy tam uvnitř, pojďte si&nbsp;poslechnout, přečtu vám večerní noviny!“</span></p>
          <p class="chunk" data-nb-ref-number="3" data-nb-words="4" data-nb-chars="34"><span class="idea" data-nb-ref-number="3" id="idea3" data-nb-words="4" data-nb-chars="34">„Charles Evrémonde, zvaný Darnay!“</span></p>
          <p class="chunk" data-nb-ref-number="4" data-nb-words="9" data-nb-chars="54"><span class="idea" data-nb-ref-number="4" id="idea4" data-nb-words="9" data-nb-chars="54">Tak konečně jednou začínaly večerní noviny v&nbsp;La Force.</span></p>
          <p class="chunk" data-nb-ref-number="5" data-nb-words="34" data-nb-chars="210"><span class="idea" data-nb-ref-number="5" id="idea5" data-nb-words="34" data-nb-chars="210">Kdykoli bylo vysloveno něčí jméno, jeho nositel se&nbsp;postavil stranou na&nbsp;místo určené těm, o&nbsp;nichž bylo oznámeno, že&nbsp;jsou v&nbsp;osudném seznamu. Charles Evrémonde znal tento zvyk, neboť viděl takto mizet stovky lidí.</span></p>
          <p class="chunk" data-nb-ref-number="6" data-nb-words="109" data-nb-chars="629"><span class="idea" data-nb-ref-number="6" id="idea6" data-nb-words="109" data-nb-chars="629">Odulý žalářník, jenž si&nbsp;bral na&nbsp;čtení brýle, podíval se&nbsp;přes ně, aby se&nbsp;ujistil, že&nbsp;se&nbsp;postavil na&nbsp;určené místo, a&nbsp;pokračoval pak s&nbsp;odmlkou za&nbsp;každým jménem v&nbsp;předčítání seznamu. Bylo to&nbsp;celkem třiadvacet jmen, ale jen na&nbsp;dvacet jmen se&nbsp;ozvala odpověď, neboť jeden z&nbsp;vězňů takto předvolaných zemřel již ve&nbsp;vězení a&nbsp;zapomnělo se&nbsp;na&nbsp;něj a&nbsp;dva byli již gilotinováni a&nbsp;také se&nbsp;na&nbsp;ně&nbsp;zapomnělo. Seznam byl předčítán v&nbsp;oné klenuté místnosti, kde Darnay viděl onoho večera po&nbsp;svém příchodu shromážděné vězně. Všichni zahynuli v&nbsp;ma­sakrech; všechny lidské bytosti, jež si&nbsp;od&nbsp;té&nbsp;doby oblíbil a&nbsp;s&nbsp;nimiž se&nbsp;rozloučil, zemřely na&nbsp;popravišti.</span></p>
          <p class="chunk" data-nb-ref-number="7" data-nb-words="162" data-nb-chars="1020"><span class="idea" data-nb-ref-number="7" id="idea7" data-nb-words="162" data-nb-chars="1020">Spěšně a&nbsp;laskavě si&nbsp;vyměnili slova na&nbsp;rozloučenou, ale loučení netrvalo dlouho. Byla to&nbsp;každodenní událost a&nbsp;společnost v&nbsp;La Force se&nbsp;již pro ten večer zabývala přípravami na&nbsp;hru o&nbsp;zástavy a&nbsp;na malý koncert. Shromáždili se&nbsp;u&nbsp;mříží a&nbsp;prolévali slzy; ale bylo třeba doplnit dvacet míst v&nbsp;chystaných zábavách a&nbsp;velmi se&nbsp;již přiblížila zavírací hodina, kdy budou do&nbsp;společných místností a&nbsp;na chodby vpuštěni velicí psi, kteří tam budou po&nbsp;celou noc hlídat. Vězňové zdaleka nebyli bezohlední nebo necitelní; jejich chování však vyplývalo z&nbsp;povahy doby. Tak podobně, i&nbsp;když poněkud odlišně, ona zvláštní horlivost či&nbsp;opojenost, jež mnohé vedla k&nbsp;tomu, aby zbytečně s&nbsp;vyzývavostí přivolávali na&nbsp;sebe gilotinu a&nbsp;smrt, nebyla pouhá chvástavost, nýbrž jakási nákaza zdivočelostí, přenesená ze&nbsp;zdivočelosti všeobecné. Za&nbsp;časů moru mají někteří z&nbsp;nás tajemnou přitažlivost pro tuto nemoc&nbsp;– jakousi strašlivou náklonnost zemřít na&nbsp;ni. A&nbsp;všichni máme v&nbsp;sobě skryty podobné podivnosti, jimž je&nbsp;třeba jen příležitosti, aby vyšly najevo.</span></p>
          <p class="chunk" data-nb-ref-number="8" data-nb-words="45" data-nb-chars="282"><span class="idea" data-nb-ref-number="8" id="idea8" data-nb-words="45" data-nb-chars="282">Cesta do&nbsp;Conciergerie byla krátká a&nbsp;temná; noc v&nbsp;jejích kobkách, prolezlých hmyzem, byla dlouhá a&nbsp;studená. Dřív než příštího dne bylo vyvoláno jméno Charlese Darnaye, bylo už&nbsp;souzeno patnáct vězňů. Všech patnáct bylo odsouzeno a&nbsp;přelíčení s&nbsp;nimi trvala dohromady jednu a&nbsp;půl hodiny.</span></p>
          <p class="chunk" data-nb-ref-number="9" data-nb-words="9" data-nb-chars="63"><span class="idea" data-nb-ref-number="9" id="idea9" data-nb-words="9" data-nb-chars="63">„Charles Evrémonde, zvaný Darnay,“ octl se&nbsp;konečně před soudem.</span></p>
          <p class="chunk" data-nb-ref-number="10" data-nb-words="238" data-nb-chars="1462"><span class="idea" data-nb-ref-number="10" id="idea10" data-nb-words="238" data-nb-chars="1462">Jeho soudcové zasedali tu&nbsp;v&nbsp;opeřených kloboucích; ale jinak tu&nbsp;bylo mnohem víc rudých čapek s&nbsp;trojbarevnými kokardami. Když pohlédl na&nbsp;porotu a&nbsp;na bouřlivé posluchačstvo, byl by&nbsp;si&nbsp;mohl pomyslit, že&nbsp;tu&nbsp;byl obvyklý pořádek věcí obrácen a&nbsp;že zločinci tu&nbsp;soudí počestné lidi. Nejkrutější a&nbsp;nejhorší spodina obyvatelstva velikého města, jež vždycky má&nbsp;svou krutou a&nbsp;zlou spodinu, byla tu&nbsp;řídícím duchem celého jeviště; dělala hlučné poznámky, tleskala, projevovala nesouhlas, předbíhala a&nbsp;urychlovala soudní výrok bez nejmenší zdrženlivosti. Většina mužů byla nejrůznějším způsobem ozbrojena; některé ženy měly nože, některý dýky, některé jedly a&nbsp;pily, zatím co&nbsp;přihlížely, a&nbsp;mnohé pletly. Mezi těmito posledními byla jedna, jež měla při práci pod paží hotový kus pletení. Byla tam v&nbsp;první řadě po&nbsp;boku muže, kterého nespatřil již od&nbsp;svého příjezdu k&nbsp;městským hradbám, o&nbsp;kterém si&nbsp;však okamžitě vzpomněl, že&nbsp;je&nbsp;to&nbsp;Defarge. Všiml si, že&nbsp;mu&nbsp;několikrát něco šeptala do&nbsp;ucha, a&nbsp;připadlo mu, že&nbsp;je&nbsp;to&nbsp;jeho žena; nejnápadnější však mu&nbsp;bylo na&nbsp;těch dvou postavách, že&nbsp;i&nbsp;když mu&nbsp;stály tak nablízku, ani jednou na&nbsp;něho nepohlédly. Vypadaly, jako by&nbsp;tu&nbsp;na&nbsp;něco čekaly se&nbsp;zatvrzelou rozhodností, a&nbsp;dívaly se&nbsp;jen na&nbsp;porotu a&nbsp;na nic jiného. Pod předsedou tribunálu seděl doktor Manette v&nbsp;svém obvyklém nenápadném oděvu. Pokud jen vězeň mohl vidět, doktor a&nbsp;pan Lorry byli tu&nbsp;jediní lidé, nepatřící k&nbsp;tribunálu, kteří měli na&nbsp;sobě obvyklé šaty a&nbsp;ne­oblekli drsné roucho karmaňoly.</span></p>
          <p class="chunk" data-nb-ref-number="11" data-nb-words="52" data-nb-chars="325"><span class="idea" data-nb-ref-number="11" id="idea11" data-nb-words="52" data-nb-chars="325">Veřejný žalobce obžaloval Charlese Evrémonda, zvaného Darnay, jako emigranta, jehož život propadl Republice na&nbsp;základě dekretu, jenž uvalil na&nbsp;všechny emigranty trest smrti. Nic tu&nbsp;neplatilo, že&nbsp;dekret byl datován po&nbsp;jeho návratu do&nbsp;Francie. Stál tu&nbsp;před nimi a&nbsp;dekret měli v&nbsp;rukou; byl zatčen ve&nbsp;Francii a&nbsp;žádali jeho hlavu.</span></p>
          <p class="chunk" data-nb-ref-number="12" data-nb-words="7" data-nb-chars="63"><span class="idea" data-nb-ref-number="12" id="idea12" data-nb-words="7" data-nb-chars="63">„Setněte mu&nbsp;hlavu!“ volalo posluchačstvo. „Nepřítel Republiky!“</span></p>
          <p class="chunk" data-nb-ref-number="13" data-nb-words="19" data-nb-chars="108"><span class="idea" data-nb-ref-number="13" id="idea13" data-nb-words="19" data-nb-chars="108">Předseda zazvonil, aby utišil výkřiky, a&nbsp;tázal se&nbsp;obžalovaného, zda je&nbsp;pravda, že&nbsp;žil po&nbsp;mnoho let v&nbsp;Anglii.</span></p>
          <p class="chunk" data-nb-ref-number="14" data-nb-words="4" data-nb-chars="26"><span class="idea" data-nb-ref-number="14" id="idea14" data-nb-words="4" data-nb-chars="26">Nepochybně to&nbsp;byla pravda.</span></p>
          <p class="chunk" data-nb-ref-number="15" data-nb-words="7" data-nb-chars="40"><span class="idea" data-nb-ref-number="15" id="idea15" data-nb-words="7" data-nb-chars="40">Není tedy emigrant? Jak sám sebe nazývá?</span></p>
          <p class="chunk" data-nb-ref-number="16" data-nb-words="10" data-nb-chars="57"><span class="idea" data-nb-ref-number="16" id="idea16" data-nb-words="10" data-nb-chars="57">Domnívá se, že&nbsp;není emigrant podle smyslu a&nbsp;ducha zákona.</span></p>
          <p class="chunk" data-nb-ref-number="17" data-nb-words="5" data-nb-chars="30"><span class="idea" data-nb-ref-number="17" id="idea17" data-nb-words="5" data-nb-chars="30">Proč ne? chtěl vědět předseda.</span></p>
          <p class="chunk" data-nb-ref-number="18" data-nb-words="57" data-nb-chars="321"><span class="idea" data-nb-ref-number="18" id="idea18" data-nb-words="57" data-nb-chars="321">Poněvadž se&nbsp;dobrovolně vzdal titulu, jenž se&nbsp;mu&nbsp;protivil, i&nbsp;postavení, jež se&nbsp;mu&nbsp;protivilo, a&nbsp;opustil zemi&nbsp;– dal na&nbsp;uváženou, že&nbsp;to&nbsp;bylo dříve, než se&nbsp;slova emigrant užívalo v&nbsp;tom smyslu, jak jej chápe tribunál&nbsp;– aby si&nbsp;vydělával raději na&nbsp;živobytí vlastní prací v&nbsp;Anglii, než aby se&nbsp;živil prací přetíženého lidu Francie.</span></p>
          <p class="chunk" data-nb-ref-number="19" data-nb-words="4" data-nb-chars="20"><span class="idea" data-nb-ref-number="19" id="idea19" data-nb-words="4" data-nb-chars="20">Čím to&nbsp;může dokázat?</span></p>
          <p class="chunk" data-nb-ref-number="20" data-nb-words="9" data-nb-chars="62"><span class="idea" data-nb-ref-number="20" id="idea20" data-nb-words="9" data-nb-chars="62">Řekl jména dvou svědků: Théophile Gabelle a&nbsp;Alexandre Manette.</span></p>
          <p class="chunk" data-nb-ref-number="21" data-nb-words="8" data-nb-chars="46"><span class="idea" data-nb-ref-number="21" id="idea21" data-nb-words="8" data-nb-chars="46">Ale oženil se&nbsp;v&nbsp;Anglii, připomněl mu&nbsp;předseda.</span></p>
          <p class="chunk" data-nb-ref-number="22" data-nb-words="7" data-nb-chars="39"><span class="idea" data-nb-ref-number="22" id="idea22" data-nb-words="7" data-nb-chars="39">To&nbsp;je&nbsp;pravda, ale nikoli s&nbsp;Angličankou.</span></p>
          <p class="chunk" data-nb-ref-number="23" data-nb-words="3" data-nb-chars="24"><span class="idea" data-nb-ref-number="23" id="idea23" data-nb-words="3" data-nb-chars="24">S&nbsp;francouzskou občankou?</span></p>
          <p class="chunk" data-nb-ref-number="24" data-nb-words="5" data-nb-chars="28"><span class="idea" data-nb-ref-number="24" id="idea24" data-nb-words="5" data-nb-chars="28">Ano. Rodem je&nbsp;to&nbsp;Francouzka.</span></p>
          <p class="chunk" data-nb-ref-number="25" data-nb-words="5" data-nb-chars="27"><span class="idea" data-nb-ref-number="25" id="idea25" data-nb-words="5" data-nb-chars="27">Jaké je&nbsp;její rodinné jméno?</span></p>
          <p class="chunk" data-nb-ref-number="26" data-nb-words="11" data-nb-chars="83"><span class="idea" data-nb-ref-number="26" id="idea26" data-nb-words="11" data-nb-chars="83">„Lucie Manettová, jediná dcera doktora Manetta, váženého lékaře, jenž tamhle sedí.“</span></p>
          <p class="chunk" data-nb-ref-number="27" data-nb-words="47" data-nb-chars="315"><span class="idea" data-nb-ref-number="27" id="idea27" data-nb-words="47" data-nb-chars="315">Odpověď udělala na&nbsp;posluchačstvo příznivý dojem. Síní se&nbsp;pronikavě ozvaly výkřiky nadšení nad známým dobrým lékařem. City posluchačstva byly tak vrtkavé, že&nbsp;okamžitě tekly slzy po&nbsp;několika divokých tvářích, které ještě před okamžikem zíraly na&nbsp;obžalovaného jako v&nbsp;netrpělivosti vrhnout ho&nbsp;v&nbsp;plen ulicím a&nbsp;zabít jej.</span></p>
          <p class="chunk" data-nb-ref-number="28" data-nb-words="33" data-nb-chars="216"><span class="idea" data-nb-ref-number="28" id="idea28" data-nb-words="33" data-nb-chars="216">Těchto několik kroků nebezpečné cesty udělal Charles Darnay přesně podle návodu doktora Manetta, jenž mu&nbsp;jej několikrát zopakoval. Týž obezřetný rádce řídil i&nbsp;další jeho kroky a&nbsp;přichystal mu&nbsp;každou stopu jeho cesty.</span></p>
          <p class="chunk" data-nb-ref-number="29" data-nb-words="17" data-nb-chars="93"><span class="idea" data-nb-ref-number="29" id="idea29" data-nb-words="17" data-nb-chars="93">Předseda se&nbsp;ho&nbsp;tázal, proč se&nbsp;vrátil do&nbsp;Francie právě tenkrát, kdy se&nbsp;vrátil, a&nbsp;nikoli dříve.</span></p>
          <p class="chunk" data-nb-ref-number="30" data-nb-words="89" data-nb-chars="536"><span class="idea" data-nb-ref-number="30" id="idea30" data-nb-words="89" data-nb-chars="536">Odpověděl na&nbsp;to, že&nbsp;se&nbsp;nevrátil dříve, poněvadž prostě neměl ve&nbsp;Francii jiné prostředky k&nbsp;životu mimo ty, jichž se&nbsp;vzdal, kdežto v&nbsp;Anglii se&nbsp;živil vyučováním francouzštině a&nbsp;francouzské literatuře. Vrátil se&nbsp;tenkrát, kdy se&nbsp;vrátil, v&nbsp;odpověď na&nbsp;zapřísahající a&nbsp;naléhavý dopis jednoho francouzského občana, jenž mu&nbsp;psal, že&nbsp;jeho život je&nbsp;ohrožen právě tím, že&nbsp;on&nbsp;není ve&nbsp;Francii. Vrátil se, aby tomuto občanovi zachránil život a&nbsp;aby dosvědčil pravdu, ať&nbsp;už&nbsp;by&nbsp;tím sám sebe uvrhl do&nbsp;jakéhokoli nebezpečí. Je&nbsp;toto v&nbsp;očích Republiky zločin?</span></p>
          <p class="chunk" data-nb-ref-number="31" data-nb-words="26" data-nb-chars="159"><span class="idea" data-nb-ref-number="31" id="idea31" data-nb-words="26" data-nb-chars="159">Posluchačstvo se&nbsp;jalo nadšeně křičet: „Ne!“ a&nbsp;předseda zvonil, aby je&nbsp;utišil. Ale neutišilo se, nýbrž dál volalo: „Ne!“ a&nbsp;přestalo teprve, když se&nbsp;jemu chtělo.</span></p>
          <p class="chunk" data-nb-ref-number="32" data-nb-words="40" data-nb-chars="246"><span class="idea" data-nb-ref-number="32" id="idea32" data-nb-words="40" data-nb-chars="246">Předseda se&nbsp;tázal na&nbsp;jméno onoho občana. Obžalovaný vysvětlil, že&nbsp;tento občan je&nbsp;první jeho svědek. Odvolal se&nbsp;také na&nbsp;dopis tohoto občana, jenž mu&nbsp;byl odebrán u&nbsp;městské brány, jenž však je&nbsp;bezpochyby mezi dokumenty, ležícími na&nbsp;předsedově stole.</span></p>
          <p class="chunk" data-nb-ref-number="33" data-nb-words="114" data-nb-chars="673"><span class="idea" data-nb-ref-number="33" id="idea33" data-nb-words="114" data-nb-chars="673">Doktor se&nbsp;postaral, aby tam byl&nbsp;– ujistil jej, že&nbsp;tam bude&nbsp;– a&nbsp;právě nyní byl dopis vyhledán a&nbsp;přečten. Občan Gabelle byl povolán, aby potvrdil jeho správnost, a&nbsp;učinil to. Občan Gabelle s&nbsp;nekonečnou jemností a&nbsp;zdvořilostí poukázal na&nbsp;to, že&nbsp;se&nbsp;na&nbsp;něj, když byl vězněn v&nbsp;Abbaye, poněkud pozapomnělo pro onen nával práce, jenž se&nbsp;přihrnul na&nbsp;tribunál vinou velikého množství nepřátel Republiky&nbsp;– po&nbsp;pravdě řečeno vymizel takřka z&nbsp;vlastenecké paměti tribunálu&nbsp;– a&nbsp;jsou tomu právě tři dny, co&nbsp;byl konečně před tribunál předvolán a&nbsp;osvobozen před ním, když porota prohlásila, že&nbsp;pokud jde o&nbsp;něj, je&nbsp;žaloba vyvrácena tím, že&nbsp;se&nbsp;dobrovolně dostavil občan Evrémonde, zvaný Darnay.</span></p>
          <p class="chunk" data-nb-ref-number="34" data-nb-words="143" data-nb-chars="854"><span class="idea" data-nb-ref-number="34" id="idea34" data-nb-words="143" data-nb-chars="854">Jako další byl vyslýchán doktor Manette. Veliká jeho oblíbenost mezi lidmi i&nbsp;jasnost jeho odpovědí udělaly veliký dojem; když však hovořil dál a&nbsp;poukázal na&nbsp;to, že&nbsp;obžalovaný mu&nbsp;byl po&nbsp;jeho dlouhém věznění prvním přítelem, že&nbsp;za&nbsp;pobytu v&nbsp;Anglii byl vždy věrně oddán jemu i&nbsp;jeho dceři v&nbsp;jejich vyhnanství, že&nbsp;se&nbsp;mu&nbsp;dostalo tak málo přízně od&nbsp;tamější šlechtické vlády, až&nbsp;se&nbsp;dostal před soud jako nepřítel Anglie a&nbsp;přítel Spojených států&nbsp;– když rozvážně a&nbsp;s&nbsp;účinnou silou pravdy a&nbsp;poctivosti poukázal na&nbsp;všechny tyto okolnosti, porota i&nbsp;posluchačstvo byly jednotny. Když se&nbsp;pak konečně odvolal na&nbsp;jméno pana Lorryho, Angličana zde přítomného, jenž byl právě tak jako on&nbsp;sám svědkem u&nbsp;onoho anglického soudu a&nbsp;může jeho svědectví potvrdit, porota prohlásila, že&nbsp;slyšela již dost a&nbsp;že je&nbsp;hotova odevzdat svoje hlasy, jestliže je&nbsp;předseda ochoten je&nbsp;přijmout.</span></p>
          <p class="chunk" data-nb-ref-number="35" data-nb-words="32" data-nb-chars="216"><span class="idea" data-nb-ref-number="35" id="idea35" data-nb-words="32" data-nb-chars="216">Když porotci odevzdávali hlasy (dělali tak nahlas a&nbsp;jeden po&nbsp;druhém), při každém se&nbsp;posluchačstvo jalo volat na&nbsp;znamení pochvaly. Všechny hlasy zněly ve&nbsp;prospěch obžalovaného a&nbsp;předseda jej prohlásil za&nbsp;osvobozeného.</span></p>
          <p class="chunk" data-nb-ref-number="36" data-nb-words="131" data-nb-chars="880"><span class="idea" data-nb-ref-number="36" id="idea36" data-nb-words="131" data-nb-chars="880">Pak nastal jeden z&nbsp;těch neobyčejných výjevů, jimiž někdy obyvatelstvo uspokojovalo svoje vrtkavé náklonnosti či&nbsp;své lepší sklony, tíhnoucí k&nbsp;velkomyslnosti a&nbsp;milosrdenství, nebo které pokládalo za&nbsp;jakousi protiváhu zbytnělého výčtu svých hněvivých krutostí. Nelze rozhodnout, kterému z&nbsp;těchto podnětů tyto neobyčejné výjevy připsat; pravděpodobně tu&nbsp;působila směs všech tří, a&nbsp;druhý byl přitom nejmocnější. Jakmile byl osvobozující rozsudek pronesen, začalo posluchačstvo prolévat slzy, jako jindy prolévalo krev, a&nbsp;vězeň byl obdařen tolika bratrskými i&nbsp;sesterskými objetími od&nbsp;takového množství lidí obou pohlaví, kolika se&nbsp;jen podařilo k&nbsp;němu proniknout, až&nbsp;bylo nebezpečí, že&nbsp;tu&nbsp;po&nbsp;dlouhém a&nbsp;nezdravém věznění omdlí z&nbsp;vyčerpanosti i&nbsp;proto, že&nbsp;věděl, jak by&nbsp;se&nbsp;na&nbsp;něj tíž lidé, uneseni zas jiným proudem, vrhli s&nbsp;touž prudkostí, aby jej roztrhali na&nbsp;kusy a&nbsp;rozmetali po&nbsp;ulicích.</span></p>
          <p class="chunk" data-nb-ref-number="37" data-nb-words="107" data-nb-chars="639"><span class="idea" data-nb-ref-number="37" id="idea37" data-nb-words="107" data-nb-chars="639">Když jej odvedli, aby udělal místo dalším obžalovaným, kteří měli být souzeni, byl pro tu&nbsp;chvíli zachráněn před tímto hýčkáním. Jako příští případ bylo souzeno současně pět lidí jako nepřátelé Republiky, neboť slovem a&nbsp;skutkem při ní&nbsp;nestáli. Tribunál si&nbsp;tolik pospíšil, aby sám sebe i&nbsp;národ odškodnil za&nbsp;uniknuvší příležitost, že&nbsp;těchto pět lidí sestoupilo za&nbsp;ním ještě dříve, než odešel od&nbsp;soudu, a&nbsp;všichni byli již v&nbsp;té chvíli odsouzeni k&nbsp;trestu smrti, který si&nbsp;měli odpykat do&nbsp;čtyřiadvaceti hodin. První z&nbsp;nich mu&nbsp;to&nbsp;řekl s&nbsp;obvyklým vězeňským znamením smrti&nbsp;– s&nbsp;pozdviženým prstem&nbsp;– a&nbsp;všichni ostatní k&nbsp;tomu řekli: „Ať žije Republika!“</span></p>
          <p class="chunk" data-nb-ref-number="38" data-nb-words="96" data-nb-chars="514"><span class="idea" data-nb-ref-number="38" id="idea38" data-nb-words="96" data-nb-chars="514">Po&nbsp;pravdě řečeno, nebylo za&nbsp;souzení těch pěti v&nbsp;síni už&nbsp;posluchačů, kteří by&nbsp;prodlužovali jednání, neboť když vyšel spolu s&nbsp;doktorem Manettem z&nbsp;brány, shromáždil se&nbsp;u&nbsp;ní veliký dav, v&nbsp;němž byly všechny tváře, jež byl viděl v&nbsp;soudní síni&nbsp;– až&nbsp;na&nbsp;dvě, po&nbsp;nichž se&nbsp;nadarmo ohlížel. Jakmile vyšel z&nbsp;brány, znovu se&nbsp;na&nbsp;něj lidé vrhli, plakali, objímali ho&nbsp;a&nbsp;volali na&nbsp;něho jeden po&nbsp;druhém i&nbsp;všichni najednou, až&nbsp;se&nbsp;zdálo, že&nbsp;sám proud řeky, na&nbsp;jejímž břehu se&nbsp;ten šílený výjev dál, zešílel právě tak jako lidé na&nbsp;břehu.</span></p>
          <p class="chunk" data-nb-ref-number="39" data-nb-words="100" data-nb-chars="575"><span class="idea" data-nb-ref-number="39" id="idea39" data-nb-words="100" data-nb-chars="575">Posadili ho&nbsp;do&nbsp;velikého křesla, které tu&nbsp;měli mezi sebou a&nbsp;jež byli vzali buď u&nbsp;samého soudu nebo v&nbsp;některém z&nbsp;jeho pokojů či&nbsp;chodeb. Přes křeslo přehodili rudou vlajku a&nbsp;dozadu přivázali píku, na&nbsp;jejíž špičku nasadili rudou čapku. Ani doktorovo zapřísahání nemohlo jim zabránit, aby ho&nbsp;neodnesli na&nbsp;lidských ramenou v&nbsp;tomto triumfálním voze až&nbsp;k&nbsp;jeho domovu, zatím co&nbsp;se&nbsp;kolem něho pozvedalo zmatené moře rudých čapek a&nbsp;zatím co&nbsp;k&nbsp;němu z&nbsp;těchto bouřlivých hlubin vzhlížely tváře tak vyvrženecké, že&nbsp;pochyboval sám o&nbsp;sobě, zda se&nbsp;nepomátl a&nbsp;zda tu&nbsp;nejede na&nbsp;káře ke&nbsp;gilotině.</span></p>
          <p class="chunk" data-nb-ref-number="40" data-nb-words="72" data-nb-chars="429"><span class="idea" data-nb-ref-number="40" id="idea40" data-nb-words="72" data-nb-chars="429">V&nbsp;tomto průvodu jej jako ve&nbsp;snu nesli ulicemi, objímajíce všechny, s&nbsp;nimiž se&nbsp;potkali, a&nbsp;ukazujíce vzhůru k&nbsp;němu. Vířili a&nbsp;táhli zasněženými ulicemi, zbarvujíce je&nbsp;všudypřítomnou republikánskou barvou, jako je&nbsp;tmavěji zbarvili už&nbsp;pod sněhem, a&nbsp;vnesli ho&nbsp;až&nbsp;na&nbsp;dvůr onoho domu, v&nbsp;němž bydlil. Luciin otec šel již napřed, aby dceru připravil, a&nbsp;když se&nbsp;pak její manžel postavil na&nbsp;vlastní nohy, padla mu, zbavena smyslů, do&nbsp;náruče.</span></p>
          <p class="chunk" data-nb-ref-number="41" data-nb-words="94" data-nb-chars="511"><span class="idea" data-nb-ref-number="41" id="idea41" data-nb-words="94" data-nb-chars="511">Zatím co&nbsp;si&nbsp;ji&nbsp;tiskl k&nbsp;srdci a&nbsp;obracel její krásnou hlavu tak, aby byla mezi jeho tváří a&nbsp;hřmotícím davem a&nbsp;aby nebylo vidět, jak se&nbsp;její rty setkávají s&nbsp;jeho slzami, několik z&nbsp;těch lidí se&nbsp;dalo do&nbsp;tance. Okamžitě se&nbsp;přidali k&nbsp;tanci i&nbsp;ostatní a&nbsp;dvůr začal přetékat karmaňolou. Pak pozdvihli do&nbsp;uprázdněného křesla mladou ženu z&nbsp;davu, aby ji&nbsp;nesli jako bohyni Svobody, rozlili se&nbsp;a&nbsp;přelili do&nbsp;okolních ulic, po&nbsp;nábřežích a&nbsp;přes most, všechny je&nbsp;pak karmaňola do&nbsp;sebe vtáhla a&nbsp;všechny je&nbsp;v&nbsp;bouřlivém víru odnesla.</span></p>
          <p class="chunk" data-nb-ref-number="42" data-nb-words="60" data-nb-chars="349"><span class="idea" data-nb-ref-number="42" id="idea42" data-nb-words="60" data-nb-chars="349">Když stiskl ruku doktorovi, jenž tu&nbsp;stál před ním vítězný a&nbsp;hrdý, když stiskl ruku panu Lorrymu, jenž bez dechu přiběhl, když se&nbsp;byl probojoval proti proudu karmaňoly, když políbil malou Lucii, kterou pozdvihli, aby ho&nbsp;mohla obejmout kolem krku, a&nbsp;když objal vždy oddanou a&nbsp;věrnou slečnu Prossovou, vzal svou ženu na&nbsp;ruce a&nbsp;odnesl ji&nbsp;do&nbsp;jejich bytu.</span></p>
          <p class="chunk" data-nb-ref-number="43" data-nb-words="5" data-nb-chars="34"><span class="idea" data-nb-ref-number="43" id="idea43" data-nb-words="5" data-nb-chars="34">„Lucie! Má&nbsp;Lucie! Jsem zachráněn.“</span></p>
          <p class="chunk" data-nb-ref-number="44" data-nb-words="34" data-nb-chars="195"><span class="idea" data-nb-ref-number="44" id="idea44" data-nb-words="34" data-nb-chars="195">„Ach, nejdražší Charlesi, dovol teď, abych za&nbsp;to&nbsp;na&nbsp;kolenou poděkovala Bohu, jako jsem se&nbsp;na&nbsp;kolenou k&nbsp;němu modlila.“ Všichni v&nbsp;pokoře srdcí sklonili hlavy. Když mu&nbsp;opět padla do&nbsp;náruče, řekl jí:</span></p>
          <p class="chunk" data-nb-ref-number="45" data-nb-words="22" data-nb-chars="116"><span class="idea" data-nb-ref-number="45" id="idea45" data-nb-words="22" data-nb-chars="116">„Teď promluv k&nbsp;svému otci, moje nejdražší. Nikdo jiný v&nbsp;celé Francii nebyl by&nbsp;mohl udělat to, co&nbsp;on&nbsp;udělal pro mne.“</span></p>
          <p class="chunk" data-nb-ref-number="46" data-nb-words="48" data-nb-chars="266"><span class="idea" data-nb-ref-number="46" id="idea46" data-nb-words="48" data-nb-chars="266">Položila hlavu na&nbsp;otcova prsa, jako on&nbsp;kdysi dávno položil svou hlavu na&nbsp;její prsa. Byl šťasten, že&nbsp;se&nbsp;jí&nbsp;tak odměnil, dostalo se&nbsp;mu&nbsp;odplaty za&nbsp;jeho utrpení, byl hrdý na&nbsp;svou sílu. „Nesmíš být tak křehká, moje drahá,“ vyčítal jí, „nechvěj se&nbsp;tak. Zachránil jsem ho.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pribeh_dvou_mest_044.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>